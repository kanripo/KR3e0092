# -*- mode: mandoku-view -*-
#+TITLE: 醫門法律
#+DATE: 2019-03-29 21:07:28.603514
#+PROPERTY: ID KR3e0092
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR3e0092_WYG_000-1a>¶
　　欽定四庫全書　　　　　子部五¶
¶
　　醫門法律　　　　　　　醫家類¶
¶
　　提要¶
¶
　　(臣)等謹案醫門法律十二卷附寓意草四卷¶
¶
　　國朝喻昌撰昌字嘉言南昌人所著有尚論篇¶
發明傷寒之理已著於録是編又取風寒暑¶
濕燥火六氣及諸襍証分門别類每門先冠¶
以論次為法次為律法者治療之術運用之¶
<pb:KR3e0092_WYG_000-1b>¶
機律者明著醫之所以失而刋定其罪如折¶
獄然葢古来醫書惟著病源治法而多不及¶
施治之失即有辨明舛誤者亦僅偶然附論¶
而不能條條摘其咎昌此書乃專為庸醫誤¶
人而作其分别疑似既深明毫釐千里之謬¶
使臨症者不敢輕嘗其抉摘瑕疵併使執不¶
寒不熱不補不瀉之方苟且依違遷延致變¶
者皆無所遁其情狀亦可謂思患預防深得¶
<pb:KR3e0092_WYG_000-2a>¶
利人之術者矣後附寓意艸四卷皆其所治¶
醫案首冠論二篇一曰先議病後用藥一曰¶
與門人定議病症次為治驗六十二條皆反¶
覆推論務闡明審症用藥之所以然較各家¶
醫案但泛言某病用某藥愈者亦極有發明¶
足資開悟焉乾隆四十六年三月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
<pb:KR3e0092_WYG_000-2b>¶
¶
¶
¶
¶
¶
¶
¶
¶
¶
