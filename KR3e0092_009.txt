# -*- mode: mandoku-view -*-
#+TITLE: 醫門法律
#+DATE: 2019-03-29 21:07:28.413323
#+PROPERTY: ID KR3e0092
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR3e0092_WYG_009-1a>¶
　　欽定四庫全書¶
¶
　　醫門法律卷九¶
¶
　　南昌喻昌撰¶
¶
　　瘧證門(論一首律三條)¶
¶
　　瘧證論¶
¶
　　喻昌曰瘧之一病無如内經論之最詳最徹隨其病之¶
所形按法刺之莫不應手而愈葢九鍼之用通於神明¶
不可有微芒之差忒故内經論瘧不得不詳也後世惡¶
<pb:KR3e0092_WYG_009-1b>¶
於鍼石不可與言至巧乃以藥劑攻邪存正調營衞之¶
偏和陰陽之逆於是種種聖法不適於用矣如張子和¶
見羸人病瘧二年不敢輒投寒涼取刺瘧論詳之刺其¶
十指出血立愈此正内經所謂瘧之且發也陰陽之且¶
移也必從四末始也堅束其處決去其血則邪往而不¶
得并故立愈也以子和之久諳鍼法且檢鍼經致其詳¶
慎鍼其可以瀆用哉舍鍼而求内經用藥之捷法茫然¶
無可下手矣予之所以心折仲景稱為百世之師者毎¶
<pb:KR3e0092_WYG_009-2a>¶
遇一證必出一法以緯内經之不逮一言當千百言而¶
居其要也夫人四體安然外邪得以入而瘧之毎伏藏¶
於半表半裏入而與陰爭則寒出而與陽爭則熱半表¶
半裏者少陽也所以寒熱往来亦少陽所主謂少陽而¶
兼他經之證則有之謂他經而全不涉少陽則不成其¶
為瘧矣所以仲景曰瘧脈多弦弦數者多熱弦遲者多¶
寒弦小𦂳者下之差弦遲者可温之弦𦂳者可發汗鍼¶
灸也浮大者可吐之弦數者風發也以飲食消息止之¶
<pb:KR3e0092_WYG_009-2b>¶
只此七言而少陽一經汗吐下和温之法具備其他癉¶
瘧温瘧牡瘧瘧母四證要不外少陽求治耳出傷寒論¶
之緒餘以補内經下手之法非聖人而能之乎謹將金¶
匱奥義一一發明於左¶
¶
　　少陽乃東方甲木之象故其脈主弦此不但初病之脈¶
乃爾即久瘧正虚脈不鼓指而弦象亦𨼆然在内所¶
以仲景云瘧脈自弦由首及尾脈之屢遷縱不同而¶
弦之一字實貫徹之也瘧邪之舎於營衛正屬少陽¶
<pb:KR3e0092_WYG_009-3a>¶
半表半裏始之似瘧非瘧與後之經年不解總一少¶
陽主之葢瘧發必有寒有熱其寒熱之往来適在少¶
陽所主之界偏陰則多寒偏陽則多熱即其純熱無¶
寒而為癉瘧温瘧純寒無熱而為牡瘧要皆自少陽¶
而造其極偏補偏救敝亦必返還少陽之界陰陽兩¶
協於和而後愈也施汗吐下之法以治實熱施和温¶
之法以治虛寒無非欲致其和平耳瘧邪如傀儡少¶
陽則提傀儡之線索操縱進退一惟少陽主張寧不¶
<pb:KR3e0092_WYG_009-3b>¶
恢恢乎㳺刄空虚也耶¶
¶
　　弦數者風發也以飲食消息止之仲景既云弦數者多¶
熱矣而復申一義云弦數者風發見多熱不已必至¶
於極熱熱極則生風風生則肝木侮土而傳其熱於¶
胃坐耗津液陽愈偏而不返此未可徒求之於藥也¶
須以飲食消息而止其熾熱即梨汁蔗漿生津止渴¶
之屬正内經風淫於内治以甘寒之㫖也¶
¶
　　陰氣孤絶陽氣獨發則熱而少氣煩寃手足熱而欲嘔¶
<pb:KR3e0092_WYG_009-4a>¶
名曰癉瘧若但熱不寒者即氣内藏於心外舎分肉¶
之間令人消爍肌肉内經謂其但熱而不寒者陰氣¶
先絶陽氣獨發則少氣煩寃手足熱而欲嘔名曰癉¶
瘧仲景之重引其文叧有妙義葢從上條弦數者風¶
發也以飲食消息止之抽絲引絮而出其證謂弦數¶
之脈熱盛生風必侮土而傷其津液由少陽而入陽¶
明兩經合邪其熱倍熾倘不能以飲食消息急止其¶
熱則熱之移於胃者必上薰心肺少氣煩寃而心肺¶
<pb:KR3e0092_WYG_009-4b>¶
病手心熱欲嘔而胃自病所以繼之曰邪氣内藏於¶
心外舎分肉之間令人消爍肌肉葢傷寒病三陽合¶
邪其來如風雨如霹靂令人莫當而瘧之在少陽苟¶
不入於陰而但出於陽迨至兩陽合邪亦豈能堪之¶
耶故知消息而止入胃之熱邪真聖法也然仲景之¶
法亦從内經而得内經謂瘧脈緩大虚便宜用藥不¶
宜用鍼又謂虚者不宜用鍼以甘藥調之昌知意中¶
在用甘寒也¶
¶
<pb:KR3e0092_WYG_009-5a>¶
　　温瘧者其脈如平身無寒但熱骨節疼煩時嘔白虎加¶
桂枝湯主之内經言温瘧有二但先熱後寒仲景所¶
名温瘧則但熱不寒有似癉瘧而實不同也癉瘧兩¶
陽合邪上薰心肺肺主氣者少氣煩寃則心主脈者¶
陽盛脈促津虧脈代從可推矣温瘧脈如平人則邪¶
未合而津未傷其所以但熱而不寒者則以其人素¶
有痺氣榮衞不通故瘧之發於陽不入於陰即入而¶
陰亦不受所以骨節煩疼時嘔邪氣扞格之狀有如¶
<pb:KR3e0092_WYG_009-5b>¶
此者惟用白虎湯以治陽邪而加桂枝以通營衞斯¶
陰陽和血脈通得汗而愈矣在傷寒病衞強營弱衞¶
氣不共營氣和諧者用桂枝湯復發其汗立愈此瘧¶
邪偏著於陽桂枝湯藥即不可用但用白虎湯大清¶
氣分之熱少加桂枝合陰陽而兩和之乃知仲景之¶
法絲絲入扣也¶
¶
　　其内經所稱先熱後寒之温瘧一者先傷於風後傷於¶
寒風為陽邪寒為陰邪瘧發時先陽後陰故先熱後¶
<pb:KR3e0092_WYG_009-6a>¶
寒也此以風寒兩傷營衞之法治之初無難也其一¶
為冬感風寒深藏骨髓内舎於腎至春夏時令大熱¶
而始發其發也瘧邪從腎出之於外而大熱則其内¶
先已如焚水中火發雖非真火亦可畏也俟其瘧勢¶
外衰復返於腎而陰精與之相持乃始為寒設不知¶
壯水之主以急救其陰十數發而陰精盡矣陰精盡¶
則真火自焚灑灑時驚目亂無精頃之死矣所以傷¶
寒偏死下虚之人謂邪入少陰無陰精以禦之也而¶
<pb:KR3e0092_WYG_009-6b>¶
温瘧之慘寧有異哉此亦仲景意中之隠昌特比例¶
陳情以為來學之助¶
¶
　　瘧多寒者名曰牡瘧蜀漆散主之　瘧多寒者寒多於¶
熱如三七二八之分非純寒無熱也純寒無熱則為¶
陰證而非瘧證矣此條又抽絲引絮即上條兩陽合¶
邪上薰心肺證中復指出多寒少熱一證葢邪之伏¶
於心下適在膻中心包之位心為陽中之陽陽邪從¶
陽尤為易入邪入則心虚經曰心虚者熱收於内内¶
<pb:KR3e0092_WYG_009-7a>¶
收其熱并其邪亦收之不易外出此寒多之一因也¶
邪入心胞都城震動周身精液悉力内援重重裹擷¶
胞内之邪為外所拒而不易出又寒多之一因也心¶
者牡藏故即以寒多熱少之瘧名曰牡瘧用蜀漆散¶
和漿水吐其心下結伏之邪則内陷之邪亦隨之俱¶
出一舉而蕩逐無餘矣豈不快哉蜀漆常山苗也常¶
山善吐何以不用常山而用蜀漆取苗性之輕揚者¶
入重陽之界引拔其邪合之龍骨鎮心寧神蠲除伏¶
<pb:KR3e0092_WYG_009-7b>¶
氣雲母安藏補虚媚兹君主仲景補天浴日之方毎¶
多若此至如温瘧亦用此方更加蜀漆以吐去其心¶
下結伏之邪葢一吐則周身之痺者通而榮衞并可¶
藉以無忤則又以吐法為和法者也　其附外臺秘¶
要牡蠣湯一方同治牡瘧者又初感病時風寒未清¶
傳變為瘧結伏心下故方中用麻黄以散風寒并藉¶
之以通陽氣耳可見病之途原不一學者於此一證¶
二方比而參之以求生心之變化則幾矣¶
¶
<pb:KR3e0092_WYG_009-8a>¶
　　論金匱柴胡去半夏加括蔞湯方　治瘧病發渴者亦¶
治勞瘧¶
¶
　　此仲景治少陽病全體大用之一方也仲景謂瘧邪¶
盛衰出入必在少陽表裏之間小柴胡湯乃傷寒少¶
陽經天然不易之法渴者去半夏加括蔞實亦天然¶
不易之法而施之於少陽邪傳陽明傷耗津液之證¶
亦為天然不易之法葢渴雖陽明津竭而所以致陽¶
明津竭者全本少陽之邪觀内經刺法渴者取之少¶
<pb:KR3e0092_WYG_009-8b>¶
陽非以其木火之勢刼奪胃津而然耶故瘧邪進退¶
於少陽即以此方進退而施其巧柴胡黄芩對治木¶
火人參甘草扶助胃土括蔞生津潤燥薑棗發越營¶
衞若夫勞瘧之病其本火盛榮衞衰津液竭亦不待¶
言故并可施此方以治之也¶
¶
　　論柴胡桂薑湯　治瘧寒多微有熱或但寒不熱服一¶
劑如神¶
¶
　　此瘧之寒多熱少或但寒不熱非不似於牡瘧而微¶
<pb:KR3e0092_WYG_009-9a>¶
甚則大不同仲景不立論止附一方且云服一劑如¶
神其邪之輕而且淺從可識矣葢以衞即表也榮即¶
裏也胸中之陽氣散行於分肉之間今以邪氣痺之¶
則外衞之陽反鬱伏於内守之陰而血之痺者愈瘀¶
結而不散遇衞氣行陽二十五度而病發其邪之入¶
營者既無外出之勢而榮之素痺者亦不出而與陽¶
爭所以多寒少熱或但有寒無熱也小柴胡湯本陰¶
陽兩停之方可隨瘧邪之進退以為進退者如桂枝¶
<pb:KR3e0092_WYG_009-9b>¶
乾薑則進而從陽痺著之邪可以開矣更加牡蠣以¶
耎其堅壘則陰陽豁然貫通而大汗解矣所以服一¶
劑如神也其加芩連以退而従陰即可類推¶
¶
　　病瘧以月一日發當十五日愈設不差當月盡解如其¶
不差當云何師曰此結為癥瘕名曰瘧母急治之宜鱉¶
甲煎丸¶
¶
　　此見瘧邪不能久據少陽即或少陽經氣衰弱不能¶
送邪外出而天氣半月一更天氣更則人身之氣亦¶
<pb:KR3e0092_WYG_009-10a>¶
更瘧邪自無可容矣不則天人之氣再更其瘧邪縦¶
盛亦強弩之末不能復振矣設仍不解以為元氣未¶
生耶而月已生魄矣元氣何以不生以為邪氣不盡¶
耶而月已由滿而空矣邪氣何以不盡此必少陽所¶
主之脇肋外邪盤踞其間依山傍險結為窠巢縣官¶
當一指可撲之時曾不加意漸至滋蔓難圖興言及¶
此不覺涕泗交流乃知仲景急治之法真經世宰物¶
之大法也¶
¶
<pb:KR3e0092_WYG_009-11a>¶
　　再按譚醫者當以靈素為經金匱為緯讀靈素而不¶
了了者求之金匱矩矱森森但㫖深詞約味如嚼蠟¶
不若内經之芻豢悦口所以古今注内經者不下百¶
家而注金匱者率罕其人即間有之其胸中渾是疑¶
團擇顯明之句發揮一二隨竟其説觀者曾何賴焉¶
歴代名賢屈指不過數人咸以仲景之學為絶學存¶
而不論論而不議其所以卓冠億兆人千百年者各¶
從内經分頭證入如瘧病一門巢氏病源妄分五藏¶
<pb:KR3e0092_WYG_009-12a>¶
後人謂其發明内經深信不疑而不知瘧邪不從藏¶
發内經所無之理巢氏臆言之耳陳無擇三因之說¶
韙矣乃謂夏傷於暑秋為痎瘧者不可專以此論何¶
其甘悖聖言耶至論内因勦襲巢氏心肝脾肺腎五¶
瘧立言仍是巴人下里之音矣張子和治瘧喜用汗¶
吐下三法自誇本於長沙詎知仲景所謂汗下者但¶
從少陽之和法而進退其間不從傷寒之汗下起見¶
也其可吐者或用𤓰蒂或用常山苗各有深意亦豈¶
<pb:KR3e0092_WYG_009-12b>¶
漫然而吐之耶且子和謂治平之時其民夷靜雖用¶
砒石辰砂有毒之藥以熱治熱亦能取效是何言歟¶
至東垣丹谿確遵内經夏傷於暑秋必痎瘧之論多¶
所發明而謂吳楚閩廣之人患瘧至多陽氣素盛之¶
處其地卑濕長夏之時人多患暍瘧霍亂瀉痢傷濕¶
熱也此語誠為聰明絶世矣然於内經之㫖尚隔一¶
層内經運氣暑與濕同推不分彼此曽何分南北乎¶
内經本謂夏傷於暑長夏傷於濕秋必痎瘧脱落五¶
<pb:KR3e0092_WYG_009-13a>¶
字遂謂秋傷於濕冬生咳𠻳而傷燥一氣古今絶無¶
一人起而颺言此等大綱不正亦何貴於識大之賢¶
哉且丹溪所論十二經皆能為病固即刺瘧篇之㫖¶
易不遵金匱推足少陽一經為主坐令多岐亡羊耶¶
方書俱以温瘧為傷寒壞病與風瘧大同此言出於¶
何典至於牡瘧總無其名統括於寒瘧之内悞指寒¶
瘧為藏寒之極故無熱有寒用薑桂附子温之又有¶
更其名為牡瘧者云久受寒濕陰盛陽虚不能制陰¶
<pb:KR3e0092_WYG_009-13b>¶
所以寒多不熱悽愴振振亦行温熱之法直是殺人¶
不轉睫矣又謂暑瘧即癉瘧嘔者用縮脾等藥從無¶
有救少陽木火之邪如救焚者適燕而南其指抑何¶
生民之不幸耶¶
¶
　　律三條¶
¶
　　凢治瘧不求邪之所在輒行大汗大下傷人正氣者醫¶
之罪也¶
¶
　　瘧邪在於半表半裏故有寒有熱若大汗以傷其表¶
<pb:KR3e0092_WYG_009-14a>¶
大下以傷其裏是藥反増瘧矣倘瘧邪伏而未盡藥¶
過再發更將何法以處之¶
¶
　　凢用吐法妄施惡劣之藥并各種丸藥傷人臟腑者醫¶
之罪也¶
¶
　　吐法止可用清芬之氣透入經絡引出瘧邪如酒浸¶
常山不用火煎之類其膽礬信石等丸吞入腹中粘¶
著不行攪亂腸胃臟腑究竟無益戒之戒之¶
¶
　　凢用截瘧之法不俟瘧勢稍衰輒求速止者醫之罪也¶
<pb:KR3e0092_WYG_009-14b>¶
截者堵截也兵精餉足寇至方可堵截若兵微城孤¶
不可截也在壯盛之體三四發後瘧勢少減可以截¶
之其虚弱之人始終不可截也誤截因致腹脹者毎¶
多壞事即服藥亦有避忌瘧将来可服藥阻其来将¶
退可服藥追其去若瘧勢正盛服藥與之混戰徒自¶
苦耳但瘧之来去既逺藥不相及五不當一故服藥¶
妙在將来將去之時¶
¶
　　白虎加桂枝湯方(金匱方有論)¶
¶
<pb:KR3e0092_WYG_009-15a>¶
　　知母(六兩)甘草(二兩炙)石膏(一斤)粳米(二合)桂枝(三兩)¶
¶
　　右剉毎五錢水一盞半煎至八分去滓温服汗出愈¶
蜀漆散方(金匱方有論)¶
¶
　　蜀漆(洗去腥)雲母(燒二日夜)龍骨(等分)¶
¶
　　右三味杵為散未發前以漿水服半錢匕温瘧加蜀¶
漆半分臨發時服一錢七¶
¶
　　牡蠣湯　治牡瘧(外臺秘要方金匱有論)¶
¶
　　牡蠣(四兩熬)麻黄(四兩去節)甘草(二兩)蜀漆(三兩)¶
¶
<pb:KR3e0092_WYG_009-15b>¶
　　右四味以水八升先煑蜀漆麻黄去上沫得六升内¶
諸藥煑取二升温服一升若吐則勿更服¶
¶
　　柴胡去半夏加括蔞湯方(金匱有論)治瘧病發渴者亦治¶
勞瘧¶
¶
　　柴胡(八兩)人參(三兩)黄芩(三兩)甘草(三兩)括蔞根(四兩)生薑(二兩)¶
大棗(十二枚)¶
¶
　　右七味以水一斗二升煑取六升去滓再煎取三升¶
温服一升日二服¶
¶
<pb:KR3e0092_WYG_009-16a>¶
　　柴胡桂薑湯(金匱有論)治瘧寒多微有熱或但寒不熱¶
(服一劑如神)¶
¶
　　柴胡(半斤)桂枝(三兩去皮)乾薑(二兩)黄芩(三兩)括蔞根(四兩)牡蠣¶
(三兩熬)甘草(二兩炙)¶
¶
　　右七味以水一斗二升煮取六升去滓再煎取三升¶
温服一升日三服初服微煩復服汗出便愈¶
¶
　　鱉甲煎丸方(金匱有論)¶
¶
　　鱉甲(十二分炙)烏扇(三分燒)黄芩(三分)柴胡(六分)鼠婦(二分熬)乾¶
<pb:KR3e0092_WYG_009-16b>¶
薑(三分)大黄(三分)芍藥(五分)桂枝(三分)葶藶(一分熬)石韋(三分去毛)¶
厚朴(三分)牡丹(五分去心)瞿麥(二分)紫威(三分)半夏(一分)人參(一分)¶
䗪蟲(五分熬)阿膠(三分炙)蜂窠(四分炙)赤硝(十二分)蜣蜋(六分)¶
桃仁(二分)¶
¶
　　右二十三味為末煅竈下灰一斗清酒一斛五斗浸¶
灰候酒盡一半著鱉甲於中煮令汎瀾如膠漆絞取¶
汁内諸藥煎為丸如梧桐子大空心服七丸日三服¶
千金方用鱉甲十二片又有海藻三分大㦸一分䗪¶
<pb:KR3e0092_WYG_009-17a>¶
蟲五分無䑕婦赤硝二味以鱉甲煎和諸藥為丸¶
¶
　　附選用三方¶
¶
　　桂枝黄芩湯¶
¶
　　柴胡(一兩二錢)黄芩　人參　甘草(各四錢五分)半夏(四錢)石¶
膏　知母(各五錢)桂枝(一錢)¶
¶
　　右為麤末每服五七錢水煎¶
¶
　　昌按此方小柴胡湯合白虎加桂枝湯於和法中兼¶
解表熱遵用仲景聖法可喜可喜¶
¶
<pb:KR3e0092_WYG_009-17b>¶
　　人參柴胡引子(事親)¶
¶
　　人參　柴胡　黄芩　甘草　大黄　當歸　芍¶
藥(各等分)¶
¶
　　右為麤末毎服三錢水一盞生薑三片煎至七分去¶
渣温服¶
¶
　　昌按此即小柴胡去半夏加大黄當歸芍藥大柴胡¶
去半夏枳實加人參當歸於和法中畧施攻裏之法¶
深中肯綮¶
¶
<pb:KR3e0092_WYG_009-18a>¶
　　柴朴湯¶
¶
　　柴胡　獨活　前胡　黄芩　蒼术　厚朴　陳¶
皮　半夏麯　白茯苓　藿香(各一錢)甘草(三分)¶
¶
　　水二鍾生薑五片煎一鍾發日五更服氣弱加人參¶
白术食不尅化加神麯麥芽山楂¶
¶
　　昌按此方治瘧因起於暑濕及食滯者宜之¶
¶
　　加味香薷飲¶
¶
　　香薷(二錢)厚朴(製)扁豆(炒)白术(炒)白芍藥(炒)陳皮¶
<pb:KR3e0092_WYG_009-18b>¶
白茯苓　黄芩(各一錢)黄連(薑汁炒)甘草(炙)猪苓　澤¶
瀉(各五分)木𤓰(七分)¶
¶
　　右生薑煎服口渴實者加天花粉葛根知母虚者加¶
五味子麥門冬人參¶
¶
　　昌按此方暑邪入裏外無表證者宜之¶
¶
　　祛瘧散¶
¶
　　黄茋(蜜炙一錢六分)人參　白术　白茯苓　砂仁　草¶
果　陳皮(去白)五味子(各一錢)甘草(七分)烏梅(三枚去核)¶
¶
<pb:KR3e0092_WYG_009-19a>¶
　　水二鍾生薑三片棗二枚煎一鍾温服¶
¶
　　昌按此方表裏之邪已透中氣虚弱者可用¶
¶
　　附備用九方¶
¶
　　二术柴葛湯　治諸瘧必用之劑¶
¶
　　白术　蒼术　柴胡　葛根　陳皮(各七分)甘草(五分)¶
¶
　　若一日一發及午前發者邪在陽分加枯芩茯苓半¶
夏(各一錢)熱甚頭痛加川芎軟石膏(各一錢)口渴加石膏¶
知母麥門冬(各一錢)若間日或三日發午後或夜發者¶
<pb:KR3e0092_WYG_009-19b>¶
邪在陰分加川芎當歸酒炒芍藥熟地黄酒炒知母¶
(各一錢)酒黄茋酒紅花(各四分)提在陽分可截之　若間¶
一日連發二日或日夜各發者氣血俱病加人參黄¶
茋白茯苓(各一錢)以補氣川芎地黄歸芍以補血　若¶
陽瘧多汗用黄茋人參白术以斂之無汗用柴胡蒼¶
术白术黄芩葛根以發之　若陰瘧多汗用白芍當¶
歸熟地黄茋黄柏以斂之無汗用柴胡蒼术川芎紅¶
花升麻以發之　胃氣弱飲食少或服截藥傷脾胃¶
<pb:KR3e0092_WYG_009-20a>¶
而食少者加人參酒芍藥大麥芽(各一錢)傷食痞悶或¶
有食積者加神麯麥芽枳實(各一錢)黄連(五分)痰盛加薑¶
半夏南星枳實(炒各一錢)黄連黄芩(各六分)若用截之加㯽榔¶
常山青皮黄芩(各一錢)烏梅肉(三枚)日久虚瘧寒熱不多¶
或無寒而但微熱者邪氣已無只用四君子湯合四¶
物湯加柴胡黄芩黄茋陳皮以滋補氣血¶
¶
　　柴苓湯(活人)治瘧熱多寒少口燥心煩少睡(即小柴胡湯合五苓¶
散　小柴胡湯見黄疸門　五苓散見三氣門)¶
¶
<pb:KR3e0092_WYG_009-20b>¶
　　昌按活人柴苓湯治瘧之要藥也然不敢輒入正選¶
姑存備用者則以五苓散利水恐遇木火乗胃大耗¶
津液大渴引水自救之證反利其小水而自犯其律¶
也用方者詳之¶
¶
　　半夏散　治痰瘧發作有時熱多寒少頭痛額角并¶
胸前肌肉瞤動食纔入口即吐出面色帶赤宜服¶
之¶
¶
　　半夏(泡七次為末薑汁和調作餅曬乾)藿香　羌活　芎藭(各一分)¶
<pb:KR3e0092_WYG_009-21a>¶
牽牛(半兩)¶
¶
　　右為細末毎服三錢食後白湯調下¶
¶
　　露薑飲　治脾胃痰瘧發為寒熱¶
¶
　　生薑(四兩)¶
¶
　　右和皮搗汁一碗夜露至曉空心冷服¶
¶
　　二十四味斷瘧飲　治久瘧¶
¶
　　常山(酒炒)草果　檳榔　知母(酒炒)陳皮　青皮　川¶
芎　枳殻　柴胡　黄芩　荆芥　白芷　人參¶
<pb:KR3e0092_WYG_009-21b>¶
紫蘇　蒼术　白术　半夏　良薑　茯苓¶
¶
　　桂　葛根　甘草　杏仁　烏梅(各等分)¶
¶
　　右㕮咀毎服一兩水二盞薑三片棗一枚煎八分發¶
日早服¶
¶
　　昌按此方治久瘧母瘧邪氣散漫表裏俱亂廣其法¶
以求之然仍不離小柴胡湯為主亦可喜也¶
¶
　　治瘧因勞役憂思而作汗多食少倦甚者補中益氣¶
湯(方見虚勞門)¶
¶
<pb:KR3e0092_WYG_009-22a>¶
　　小柴胡湯加常山截瘧神效(方見黄疸門)¶
¶
　　婦人久瘧用小柴胡合四物湯服之(小柴胡湯見黄疸門　四物湯¶
見婦人門)¶
¶
　　小兒瘧疾有痞塊生地芍藥各一錢陳皮川芎炒黄¶
芩半夏各一錢甘草三分加薑煎調醋炙鱉甲末¶
效¶
¶
　　正傳有二男子皆年四五十各得痎瘧三年俱發於¶
寅申巳亥日一人晝發發於已而退於申一人夜發¶
<pb:KR3e0092_WYG_009-22b>¶
發於亥而退於寅晝發者乃陰中之陽病宜補氣解¶
表與小柴胡倍柴胡人參加白术川芎葛根陳皮青¶
皮蒼术夜發者為陰中之陰病宜補血疎肝用小柴¶
胡湯合四物湯加青皮各與十貼加薑棗煎於未發¶
前二時毎日一貼服至八貼同日得大汗而愈¶
丹谿治一人因勞役發𠻳得痎瘧又服發散藥變為¶
發熱舌短語言不正痰吼有聲脈洪實似滑先用獨¶
參湯加竹瀝二蛤殻一服後吐膠痰舌本正後用黄¶
<pb:KR3e0092_WYG_009-23a>¶
茋人參湯半月愈¶
¶
　　一婦病瘧三日一發食少經不行已三月脈無時寒¶
議作虚寒治疑悞再診見其梳洗言動如常知果悞¶
也經不行非無血為痰所凝脈無非血氣衰乃積痰¶
生熱結伏其脈而不見耳當作實熱治與三化丸旬¶
日後食進脈出帶微弦謂胃氣既全雖不藥瘧當自¶
愈而經行也令淡滋味果應¶
¶
　　一婦身材小味厚痎瘧月餘間日發於申酉頭與身¶
<pb:KR3e0092_WYG_009-23b>¶
痛寒多喜極熱竦湯脈伏面慘晦作實熱治之以十¶
棗湯為末粥丸黍米大服十粒津嚥日三次令淡飯¶
半月大汗愈¶
¶
　　一婦人痢困哭子變瘧一日五六作汗如雨不止脈¶
微數疲甚無邪可治陰虚陽散死在旦夕且服四獸¶
等熱劑遂用參术二兩白芍一兩黄茋半兩炙甘草¶
二錢作四大劑服之而愈¶
¶
　　痢疾門¶
¶
<pb:KR3e0092_WYG_009-24a>¶
　　痢疾論¶
¶
　　喻昌曰痢疾一證難言之矣在靈素謂之腸澼亦曰滯¶
下金匱以嘔吐噦下利列為一門葢以三者皆足陽明¶
胃手陽明大腸所生之病也至其所論下利則皆傷寒¶
論中厥陰經之本證與二陽明嘔吐噦同列之義殊不¶
相合觀其論中厥與利毎毎並言始先即云六府氣絶¶
於外者手足寒五藏氣絶於内者下利不禁是則厥而¶
且利為虚寒之極所以反能食者則死反發熱者不死¶
<pb:KR3e0092_WYG_009-24b>¶
若痢證則能食者不死發熱者多死何其相反若是耶¶
此必金匱嘔吐噦之下脱失下痢一證乃取傷寒厥陰¶
下利之文補入其中後人屢試不驗投杼而起者多矣¶
夫冬月傷寒之下利與夏秋傷暑濕熱之下痢而可藉¶
口仲景謾言治法哉後人以其無師之智各呈偏見或¶
得於目之所擊手之所試分播廣𫝊終不可以為法乃¶
遂謂瘧痢無正方也醫事之偷何遂至此昌謹以黄岐¶
仲景之法擬議言之在内經冬月傷寒已稱病熱至夏¶
<pb:KR3e0092_WYG_009-25a>¶
秋熱暑濕三氣交蒸互結之熱十倍於冬月矣外感三¶
氣之熱而成下痢其必従外而出之以故下痢必従汗¶
先解其外後調其内首用辛涼以解其表次用苦寒以¶
清其裏一二劑愈矣失於表者外邪但従裏出不死不¶
休故雖百日之逺仍用逆流挽舟之法引其邪而出之¶
於外則死證可活危證可安治經千人成效歴歴可紀¶
詳金匱有云下痢脈反弦發熱身汗者自愈夫久痢之¶
脈深入陰分沈濇微弱矣忽然而轉弦脈渾是少陽生¶
<pb:KR3e0092_WYG_009-25b>¶
發之氣非用逆挽之法何以得此久利邪入於陰身必¶
不熱間有陰虛之熱則熱而不休今因逆挽之勢逼其¶
暫時燥熱頃之邪從表出熱自無矣久痢陽氣下陷皮¶
膚乾濇斷然無汗今以逆挽之法衞外之陽領邪氣同¶
還於表而身有汗是以腹中安靜而其病自愈也昌豈¶
敢用無師之智哉又有驟受暑濕之毒水穀傾囊而出¶
一晝夜七八十行大渴引水自救百杯不止此則腸胃¶
為熱毒所攻頃刻腐爛比之悞食巴豆鉛粉其烈十倍¶
<pb:KR3e0092_WYG_009-26a>¶
更用逆挽之法迂矣逺矣毎從内經通因通用之法大¶
黄黄連甘草一晝夜連進三五十杯俟其下利上渴之¶
勢少緩乃始平調於内更不必挽之於外葢其邪如決¶
水轉石乗勢出盡無可挽耳更有急開支河一法其邪¶
熱之在裏者奔迫於大腸必鬱結於膀胱膀胱熱結則¶
氣不化而小溲短赤不用順導而用逆挽仍非計也清¶
膀胱之熱令氣化行而分消熱勢則甚捷也仲景謂下¶
利氣者當利其小便夫氣者膀胱之化也反従大腸而¶
<pb:KR3e0092_WYG_009-26b>¶
出當利其小便非急開支河之謂乎然而水出髙源肺¶
不熱則小溲自行肺與大腸為表裏大腸之熱皆因肺¶
熱所移尤宜用辛涼之藥先清肺之化源矣金匱有下¶
利肺痛者紫參湯主之氣利訶黎勒散主之後人疑二¶
方非仲景之方詎知腸胃有病其所闗全在於肺本草¶
謂紫參主心腹中積聚療腸胃中熱通九竅利大小便¶
仲景取之固通因通用之意也訶黎勒有通有塞通以¶
下涎液消宿食破結氣澁以固腸脱仲景取之亦通塞¶
<pb:KR3e0092_WYG_009-27a>¶
互用之意也又可見肺氣不通而痛則急通其壅大腸¶
之氣墜而逼迫則通塞互用而緩調其適矣嗟乎内經¶
之法無可下手者求之金匱金匱下利之法無可下手¶
者求之自心寤寐之神轉覺金匱之法一如指掌可惜¶
少壯光陰虚擲今老矣不能進步矣特揭鄙言為後人¶
深入之一助¶
¶
　　再按治瘧之法當從少陽而進退其間進而就陽則従¶
少陽為表法固矣乃痢疾之表亦當従於少陽葢水穀¶
<pb:KR3e0092_WYG_009-27b>¶
之氣由胃入腸疾趨而下始焉少陽生發之氣不伸繼¶
焉少陽生發之氣轉陷故泛而求之三陽不若顓而求¶
之少陽俾蒼天清淨之氣足以升舉水土物産之味自¶
然變化精微輸泄有度而無下痢奔迫之苦矣況兩陽¶
明經所藏之津液既已下泄尤不可更發其汗在傷寒¶
經禁明有陽明禁汗之條而金匱復申下利發汗之禁¶
謂下利清穀不可攻其表汗出必脹滿葢以下利一傷¶
其津液發汗再傷其津液津液去則胃氣空而下出之¶
<pb:KR3e0092_WYG_009-28a>¶
濁氣隨汗勢上入胃中遂成脹滿求其下利且不可得¶
寧非大戒乎所以當従少陽半表之法緩緩逆挽其下¶
陷之清氣俾身中行春夏之令不致於收降耳究竟亦¶
是和法全非發汗之意津液未傷者汗出無妨津液既¶
傷皮間微微得潤其下陷之氣已舉矣夫豈太陽外感¶
風寒可正發汗之比乎又豈太陽陽明合病下利可用¶
葛根之比乎噫微矣微矣¶
¶
　　治痢用通因通用之法亦有金鍼葢火濕熱之邪奔迫¶
<pb:KR3e0092_WYG_009-28b>¶
而出止宜用苦寒之藥如大小承氣之類方書毎雜¶
以温中厚腸胃之藥是欲為火濕熱立幟也其孰辨¶
之¶
¶
　　内經曰腸澼便血身熱則死寒則生又曰腸澼下白沫¶
脈沈則生浮則死腸澼之候身不熱脈不懸絶滑大¶
者生懸濇者死以藏期之又曰陰陽虚脱腸澼死泄¶
而奪血脈沈微手足逆皆難治¶
¶
　　脈經曰腸澼下膿血脈沈小留連者生數大發熱者死¶
<pb:KR3e0092_WYG_009-29a>¶
又腸澼筋攣脈細小安靜者生浮大堅者死¶
¶
　　噤口痢乃胃中濕熱之毒薰蒸清道而上以致胃口閉¶
塞而成噤口之證亦有悞服濇熱之藥而邪氣停於¶
胃口者用人參石蓮子等分煎服強呷但得一口下¶
嚥虚熱即開更以二味為末頻頻服之¶
¶
　　治噤口痢多有用黄連者此正治濕熱之藥苦而且降¶
不能開提況非胃虚所宜昌故不敢取用¶
¶
　　有用田螺搗如泥納臍中引火熱下行最妙但鬱熱¶
<pb:KR3e0092_WYG_009-29b>¶
宜一開一降未可徒恃一法¶
¶
　　有用丁香砂仁之屬以火濟火則殺人之事矣¶
¶
　　休息痢者乃乍作乍止或因邪氣未曽滌盡遽止而復¶
作者是也或初愈恣食厚味及妄作勞皆能致之¶
¶
　　金匱云下利已瘥至其年月日時復發者以病不盡故¶
也當下之宜大承氣湯　休息痢止而不止正氣既¶
虛邪復不盡未可言下此證止之已久其正已復其¶
積未除故須下之¶
¶
<pb:KR3e0092_WYG_009-30a>¶
　　原病式云白痢既非寒證何故服辛熱之藥亦有愈者¶
葢辛熱之藥能開發腸胃鬱結使氣液宣通流濕潤¶
燥氣和而已此特其一端也甚有先曽通洩或因涼¶
藥太過脈微沈細四肢厥冷即宜温補升陽益胃理¶
中之屬至云㮣不可用熱藥亦非通變之精妙也¶
¶
　　機要云後重則宜下腹痛則宜和身重則除濕脈弦則¶
去風膿血稠粘以重劑竭之身冷自汗以熱藥温之¶
風邪内結宜汗之鶩溏而痢宜温之¶
¶
<pb:KR3e0092_WYG_009-30b>¶
　　仲景治下痢可下者悉用承氣湯大黄之寒其性善走¶
佐以厚朴之温善行滯氣緩以甘草之甘飲以湯液¶
灌滌腸胃滋潤輕快積行即止¶
¶
　　凢先㵼而後痢者逆也復通之而不已者虚也脈微遲¶
宜温補脈弦數為逆主死産後痢亦宜温補¶
¶
　　腹痛因肺金之氣鬱在大腸之間者以苦梗發之後用¶
痢藥¶
¶
　　肛門痛熱留於下也初病身熱脈洪大宜清之黄芩芍¶
<pb:KR3e0092_WYG_009-31a>¶
藥湯病久身冷自汗宜温之理中湯¶
¶
　　下血者宜涼血活血當歸黄芩桃仁之類風邪下陷者¶
宜升提之濕熱傷血者宜行濕清熱¶
¶
　　下墜異常積中有紫黑血而且痛甚者此為死血用¶
桃仁滑石行之¶
¶
　　血痢久不愈者屬陽虚陰脱用八珍湯加升舉之藥甚¶
有陣陣自下手足厥冷脈漸微縮此為元氣欲絶急¶
灸氣海穴用附子理中湯稍遲之則死¶
¶
<pb:KR3e0092_WYG_009-31b>¶
　　凢下痢純血者如塵腐色者如屋漏水者大孔開而不¶
收如竹筒唇如硃紅者俱死如魚腦髓者身熱脈大¶
者俱半死半生¶
¶
　　久痢血脈沈弱諸藥不效以十全大補湯加薑棗少入¶
蜜煎服¶
¶
　　律三條¶
¶
　　凢治痢不分標本先後㮣用苦寒者醫之罪也¶
¶
　　以腸胃論大腸為標胃為本以經脈論手足陽明為¶
<pb:KR3e0092_WYG_009-32a>¶
標少陽相火為本故胃受濕熱水穀従少陽之火化¶
變為惡濁而𫝊入於大腸不治少陽但治陽明無益¶
也少陽生發之氣𫝊入土中因而下陷不先以辛涼¶
舉之徑以苦寒奪之痢無止期矣¶
¶
　　凢治痢不審病情虛實徒執常法自恃顓門者醫之罪¶
也¶
¶
　　實者邪氣之實也虚者正氣之虚也七實三虚攻邪¶
為先七虚三實扶正為本十分實邪即為壯火食氣¶
<pb:KR3e0092_WYG_009-32b>¶
無正可扶急去其邪以留其正十分虛邪即為淹淹¶
一息無實可攻急補其正聴邪自去故醫而不知變¶
通徒守家𫝊最為悞事¶
¶
　　凢治痢不分所受濕熱多寡輒投合成丸藥悞人者醫¶
之罪也¶
¶
　　痢由濕熱内藴不得已用苦寒蕩滌宜煎不宜丸丸¶
藥不能蕩滌且多夾帶巴豆輕粉定粉硫黄磠砂甘¶
遂芫花大㦸牽牛烏梅粟殻之類即使病去藥存為¶
<pb:KR3e0092_WYG_009-33a>¶
害且大況病不能去毒烈轉深難以復救可不慎耶¶
金匱小柴胡去半夏加括蔞實湯(方見瘧蒺門)¶
¶
　　昌按此方乃少陽經半表半裏之的藥原用半夏之¶
辛温半兼乎表今改用括蔞實之涼苦半兼乎裏退¶
而従陰則可進而従陽不勝其任矣然不必更求他¶
藥但於柴胡増一倍二倍用之允為進之之法也¶
活人敗毒散(方見三氣門)¶
¶
　　昌按活人此方全不因病痢而出但昌所為逆挽之¶
<pb:KR3e0092_WYG_009-33b>¶
法推重此方葢藉人參之大力而後能逆挽之耳金¶
匱治下痢未及小柴胡湯後来方書不用猶曰無所¶
祖也至活人敗毒散夏秋疫癘諸方莫不收用之矣¶
而治下痢逈不及之者何哉遍查方書従無有一用¶
表法者惟楊子建治痢廣引運氣自逞狂能名其方¶
曰萬全䕶命湯採用活人之半川芎獨活桔梗防風¶
甘草而増麻黄官桂蒿本白芷細辛一派辛温辛熱¶
之藥且雜牽牛峻下於内百道方中似此無知妄作¶
<pb:KR3e0092_WYG_009-34a>¶
一方言表不殺人哉　再閲潔古七方雖為平淡無¶
竒而老成全不犯手兹特録之其他備用諸方亦各¶
有取義以俟臨病採擇¶
¶
　　大黄湯(潔古)治瀉痢久不愈膿血稠粘裏急後重日夜¶
無度¶
¶
　　右用大黄一兩剉碎好酒二大醆浸半日許煎至一¶
盞半去渣分作二服頓服之痢止勿服如未止再服¶
取利為度後服芍藥湯和之痢止再服白术黄芩湯¶
<pb:KR3e0092_WYG_009-34b>¶
盡撤其毒也¶
¶
　　芍藥湯(潔古)行血調氣經曰溲而便膿血知氣行而血¶
止行血則便自愈調氣則後重除¶
¶
　　芍藥(一兩)當歸　黄連　黄芩(各半兩)大黄(三錢)桂(二錢半)¶
甘草(炒)檳榔(各二錢)木香(一錢)¶
¶
　　如便後臟毒加黄柏半兩¶
¶
　　右九味㕮咀毎服五錢水二盞煎至一盞去渣温服¶
如痢不減漸加大黄食後服¶
¶
<pb:KR3e0092_WYG_009-35a>¶
　　白术黄芩湯(潔古)服前藥痢疾雖除更宜調和¶
¶
　　白术(一兩)黄芩(七錢)甘草(三錢)¶
¶
　　右㕮咀作三服水一盞半煎一盞温服¶
¶
　　黄連阿膠丸(和劑)治冷熱不調下痢赤白裏急後重臍¶
腹疼痛口燥煩渴小便不利¶
¶
　　黄連(去鬚三兩)阿膠(碎炒一兩)茯苓(去皮二兩)¶
¶
　　右以連苓為細末水熬阿膠膏搜丸如桐子大毎服¶
三十丸空心温米湯下¶
¶
<pb:KR3e0092_WYG_009-35b>¶
　　白頭翁湯(金匱)¶
¶
　　白頭翁(二兩)黄連　黄柏　秦皮(各三兩)¶
¶
　　右四味以水七升煮取二升去渣温服一升不愈更¶
服¶
¶
　　加減平胃散(潔古)經云四時皆以胃氣為本久下血則¶
脾胃虚損血水流於四肢却入於胃而為血痢宜¶
服此滋養脾胃¶
¶
　　白术　厚朴　陳皮(各一兩)木香　檳榔(各三錢)甘草¶
<pb:KR3e0092_WYG_009-36a>¶
(七錢)桃仁　人參　黄連　阿膠(炒)茯苓(各五錢)¶
¶
　　右㕮咀毎服五錢薑三片棗一枚水煎温服無時血¶
多加桃仁熱泄加黄連小便澁加茯苓澤瀉氣不下¶
後重加檳榔木香腹痛加官桂芍藥甘草膿多加阿¶
膠濕多加白术脈洪大加大黄¶
¶
　　蒼术地榆湯(潔古)治脾經受濕下血痢¶
¶
　　蒼术(三兩)地榆(一兩)¶
¶
　　毎一兩水二盞煎一盞温服¶
¶
<pb:KR3e0092_WYG_009-36b>¶
　　槐花散(潔古)¶
¶
　　青皮　槐花　荆芥穗(各等分)¶
¶
　　右為末水煎空心温服¶
¶
　　犀角散　治熱痢下赤黄膿血心腹困悶¶
¶
　　犀角屑　黄連(去鬚微炒)地榆　黄茋(各一兩)當歸(半兩炒)¶
木香(二錢五分)¶
¶
　　右為散毎服三錢以水一盞煎至六分去渣温服無¶
時¶
¶
<pb:KR3e0092_WYG_009-37a>¶
　　黄連丸(一名羚羊角丸)治一切熱痢及休息痢日夜頻併兼¶
治下血黑如雞肝色¶
¶
　　黄連(去鬚二兩半)羚羊角(鎊)黄柏(去粗皮各一兩半)赤茯苓(去皮¶
半兩)¶
¶
　　右為細末蜜和丸如桐子大毎服二十丸薑蜜湯下¶
暑月下痢用之尤驗一方用白茯苓臘茶送下¶
生地黄湯　治熱痢不止¶
¶
　　生地黄(半兩)地榆(七錢半)甘草(二錢半炙)¶
¶
<pb:KR3e0092_WYG_009-37b>¶
　　右㕮咀如麻豆大以水二盞煎至一盞去渣分温二¶
服空心日晚再服¶
¶
　　鬱金散　治一切熱毒痢下血不止¶
¶
　　川鬱金　槐花(炒各半兩)甘草(炙二錢半)¶
¶
　　右為細末毎服一二錢食前豆䜴湯調下¶
¶
　　茜根散　治血痢心神煩熱腹中痛不納飲食¶
茜根　地榆　生乾地黄　當歸(炒)犀角(屑)黄芩¶
梔子仁(半兩)黄連(二兩去鬚微炒)¶
¶
<pb:KR3e0092_WYG_009-38a>¶
　　右㕮咀毎服四錢以水一盞入豆豉五十粒薤白七¶
寸煎至六分去渣不拘時温服¶
¶
　　十寳湯　治冷痢如魚腦者三服見效甚捷¶
¶
　　黄茋(四兩)熟地(酒浸)白茯苓　人參　當歸(酒浸)白术¶
半夏　白芍藥　五味子　官桂(各一兩)甘草(半兩)¶
¶
　　右為麤末毎服二錢水一盞生薑三片烏梅一箇煎¶
至七分食前温服¶
¶
　　芍藥黄芩湯(東垣)治洩痢腹痛或後重身熱久不愈脈¶
<pb:KR3e0092_WYG_009-38b>¶
洪疾者及下痢膿血稠粘¶
¶
　　黄芩　芍藥(各一兩)甘草(五錢)¶
¶
　　右㕮咀毎服一兩水一盞半煎一盞温服無時如痛¶
加桂少許¶
¶
　　香連丸(直指)治下痢赤白裏急後重¶
¶
　　黄連(去蘆二十兩用吳茱萸十兩同炒令赤去菜萸不用)木香(四兩八錢八分不見火)¶
¶
　　右為細末醋糊丸如桐子大毎服三十丸空心飯飲¶
下¶
¶
<pb:KR3e0092_WYG_009-39a>¶
　　大承氣湯(方見三氣門)¶
¶
　　小承氣湯(方見三氣門)¶
¶
　　進承氣法治太陰證不能食是也當先補而後瀉乃¶
進藥法也先剉厚朴(半兩)薑製水一盞煎至半盞服若¶
二三服未已胃有宿食不消加枳實二錢同煎服二¶
三服泄又未已如不加食尚有熱毒又加大黄(三錢)推¶
過泄未止者為腸胃久有塵垢滑粘加芒硝(半合)垢去¶
盡則安矣後重兼無虚證者宜之若力倦氣少脈虛¶
<pb:KR3e0092_WYG_009-39b>¶
不能食者不宜此法葢厚朴枳實大瀉元氣也¶
退承氣法治陽明證能食是也當先瀉而後補乃退¶
藥法也先用大承氣(五錢)水一盞依前法煎至七分稍¶
熱服如瀉未止去芒硝減大黄一半煎二服如熱氣¶
雖已其人心腹滿又減去大黄但與枳實厚朴湯又¶
煎二三服如腹脹滿退泄亦自安後服厚朴湯數服¶
則已¶
¶
　　地榆芍藥湯(保命)治泄痢膿血脱肛¶
¶
<pb:KR3e0092_WYG_009-40a>¶
　　蒼术(八兩)地榆　卷柏　芍藥(各三兩)¶
¶
　　右㕮咀毎服二兩水煎温服病退勿服¶
¶
　　敗毒散(方見三氣門)治壯熱下痢及似痢非痢似血非血¶
如濁酒¶
¶
　　右剉毎服五錢水盞半薑三片薄荷五葉煎服熱多¶
則温服寒多則熱服傷濕加白术頭痛加天麻¶
參苓白术散(和劑)治久瀉及大病後痢後調理消渴者¶
尤宜¶
¶
<pb:KR3e0092_WYG_009-40b>¶
　　人參　乾山藥　蓮肉(去心)白扁豆(去皮薑汁浸炒各一斤半)白¶
术(於潛者二斤)桔梗(炒令黄色)砂仁　白茯苓(去皮)薏苡仁¶
炙甘草(各一斤)¶
¶
　　右為細末毎服二錢米湯調下或加薑棗煎服或棗¶
肉和藥丸如桐子大毎服十十丸空心米湯送下或¶
煉蜜丸如彈子大湯化下¶
¶
　　倉廩湯　治禁口痢有熱乃毒氣衝心食即吐¶
人參　茯苓　甘草(炙)前胡　川芎　羌活　獨¶
<pb:KR3e0092_WYG_009-41a>¶
活　桔梗　柴胡　枳殻　陳倉米(等分)¶
¶
　　右㕮咀毎服五錢水一盞半生薑三片煎至七分去¶
渣無時熱服¶
¶
　　蕷蓮飲¶
¶
　　石蓮肉乾山藥(等分)¶
¶
　　右為細末生薑茶煎湯調下三錢¶
¶
　　犀角丸　但是痢服之無不瘥者¶
¶
　　犀角屑(取黒色文理粗者産後用彌佳)宣州黄連　苦參(多買輕捣)金¶
<pb:KR3e0092_WYG_009-41b>¶
州黄柏(赤色堅薄者)川當歸(五味俱取細末)¶
¶
　　各末等分和匀空腹爛煮糯米飲調方寸七服之日¶
再服忌粘滑油膩生菜¶
¶
　　葛根湯　專治酒痢¶
¶
　　葛根　枳殻　半夏　生地　杏仁(去皮尖)茯苓(各二¶
錢四分)黄芩(一錢二分)甘草(炙半錢)¶
¶
　　右分作二貼水二盞黑豆百粒生薑五片白梅一箇¶
煎至一盞去渣食前温服¶
¶
<pb:KR3e0092_WYG_009-42a>¶
　　括蔞根湯　治下痢冷熱相衝氣不和順本因下虛¶
津液耗少口乾咽燥常思飲水毒氣更増煩燥轉¶
甚宜服此藥救之¶
¶
　　括蔞根　白茯苓　甘草(炙各半兩)麥門冬(去心二錢五分)¶
¶
　　右㕮咀毎服五錢水一盞半棗二枚劈破煎至七分¶
去渣服不拘時¶
¶
　　陳米湯　治吐痢後大渴飲水不止¶
¶
　　右用陳倉米二合水淘淨以水二盞煎至一盞去¶
<pb:KR3e0092_WYG_009-42b>¶
渣空心温服晚食前再煎服¶
¶
　　治痢後渴¶
¶
　　右用粳米二合以水一盞半同煑研絞汁空心頓¶
服之¶
¶
　　澤漆湯　治痢後腫滿氣急喘𠻳小便如血¶
¶
　　澤漆葉(微炒五兩)桑根白皮(炙黄)郁李仁(湯浸去皮尖炒熟各三兩)陳¶
皮(去白)白术(炒)杏仁(湯浸去皮尖雙仁炒各一兩)人參(一兩半)¶
¶
　　右㕮咀毎服五錢水二盞生薑三片煎取八分去渣¶
<pb:KR3e0092_WYG_009-43a>¶
温服候半時辰再服取下黄水數升或小便利為度¶
茯苓湯　治痢後遍身微腫¶
¶
　　赤茯苓(去黑皮)澤漆葉(微炒)白术(微炒各一兩)桑根白皮(炙黄)¶
黄芩　射干　防已　澤瀉(各三兩)¶
¶
　　右㕮咀毎服五錢七先以水三盞煑大豆一合取二¶
盞去渣内藥煎取一盞分為二服未瘥頻服二料¶
¶
¶
<pb:KR3e0092_WYG_009-43b>¶
¶
¶
¶
¶
¶
¶
¶
¶
　　醫門法律卷九¶
¶
