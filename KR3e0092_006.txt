# -*- mode: mandoku-view -*-
#+TITLE: 醫門法律
#+DATE: 2019-03-29 21:07:28.685310
#+PROPERTY: ID KR3e0092
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 6
<pb:KR3e0092_WYG_006-1a>¶
　　欽定四庫全書¶
¶
　　醫門法律卷六¶
¶
　　南昌喻昌撰¶
¶
　　中風門諸方¶
¶
　　侯氏黒散　治大風四肢煩重心中惡寒不足者外¶
臺治風癲方論見前法中然以菊花為君亦恐¶
風邪乗虚迸入心蔵故也¶
¶
　　菊花(四十分)白术(十分)細辛(三分)茯苓(三分)牡礪(三分)桔梗(八分)¶
<pb:KR3e0092_WYG_006-1b>¶
防風(十分)人參(三分)礬石(三分)黄芩(三分)當歸(三分)乾薑(三分)芎¶
藭(三分)桂枝(三分)¶
¶
　　右十四味杵為散酒服方寸匕日三服初服二¶
十日用温酒調服禁一切實肉大蒜常宜冷食¶
六十日止即藥積在腹中不下也熱食即下矣¶
冷食自能助藥力¶
¶
　　(二)風引湯　除熱癱癎方論見前法中盖風者外司厥¶
隂内属肝木上𨽻手經下𨽻足經中見少陽相¶
<pb:KR3e0092_WYG_006-2a>¶
火所以風自内發者由火熱而生也風生必害¶
中土土主四肢土病則四末不用聚液成痰癱¶
瘓者以風火挾痰注於四支故也觀金匱此方¶
可見非退火則風必不熄非填竅則風復生風¶
火一熾則五神無主故其用藥如此之周到也¶
¶
　　大黄　乾薑　龍骨(各四兩)桂枝(三兩)甘草　牡蠣(各二¶
兩)滑石　石膏　寒水石　赤石脂　白石脂¶
紫石英(各六兩)¶
¶
<pb:KR3e0092_WYG_006-2b>¶
　　右十二味杵麤節以韋囊盛之取三指撮井花¶
水三升煮三沸温服一升治大人風引少小驚¶
癎瘈瘲日數十發醫所不療除熱方　巢氏用¶
此方治脚氣¶
¶
　　(三)愈風丹　治諸風證偏正頭痛¶
¶
　　防風通聖散四物湯黄連解毒湯各一料加¶
¶
　　羌活　細辛　甘菊花　天麻　獨活　薄荷¶
何首烏(各一兩)¶
¶
<pb:KR3e0092_WYG_006-3a>¶
　　右為細末煉蜜丸如彈子大每服一丸細嚼茶¶
清下不拘時服¶
¶
　　按外風與身中之火熱相合以陽從陽必上攻¶
於頭然風火盛榮血必虧故其藥如是也¶
¶
　　(四)胃風湯　治虚風證能食手足麻木牙闗急搐目内¶
¶
　　蠕瞤胃風面腫¶
¶
　　升麻　白芷(各一錢二分)麻黄　葛根(各一錢)當歸　蒼¶
术　甘草(炙)柴胡　羌活　藁本　黄柏　草荳¶
<pb:KR3e0092_WYG_006-3b>¶
蔲　蔓荆子(各五分)¶
¶
　　右水二盞薑三片棗一枚煎一盞去滓服¶
按風入胃中何以反能食盖風生其熱即内經¶
癉成為消中之理也方中但去其風不去其熱¶
者以熱必隨風外解不必加治耳¶
¶
　　(五)薏苡仁湯　治中風手足流注疼痛麻痺不仁難以¶
¶
　　屈伸¶
¶
　　薏苡仁(三錢)當歸　芍藥(各一錢二分)麻黄(五分)官桂(五分)蒼¶
<pb:KR3e0092_WYG_006-4a>¶
术(米泔水浸到炒一錢五分)甘草(一分)¶
¶
　　右水二盞生薑七片煎八分去渣温服食前下自汗減麻黄有熱減官桂¶
¶
　　按此為風濕相搏闗節不利之證故用藥如是也¶
¶
　　(六)排風湯　治風虚冷濕邪氣入蔵狂言妄語精神錯¶
¶
　　亂及五臓風發等證¶
¶
　　防風　白术　當歸　芍藥　肉桂　杏仁　川¶
<pb:KR3e0092_WYG_006-4b>¶
芎　白蘚皮　甘草(炙各一錢)麻黄　茯苓　獨活(各三¶
錢)¶
¶
　　右作二服每服水二盞薑三片煎七分去渣服¶
按虚風冷濕雖已入臓其治法必先宣之使從¶
外散故用藥如是也¶
¶
　　(七)人參補氣湯　治手指麻木¶
¶
　　人參　黄茋(各二錢)升麻　柴胡　芍藥　生甘草¶
炙甘草　五味子(各五分)¶
¶
<pb:KR3e0092_WYG_006-5a>¶
　　右水一盞煎至五分食逺臨睡服渣再煎¶
按諸陽起於指手指麻木風已見端宜亟補其¶
氣以禦外入之風故用此為綢繆計也¶
¶
　　(八)舒筋保安散　治左癱右瘓筋脈拘攣身體不遂脚¶
腿少力乾濕脚氣及濕滯經絡久不能去宣導¶
諸氣¶
¶
　　木𤓰(五兩)萆薢　五靈脂　牛膝(酒浸)續斷　白僵蠶¶
(炒)松節　白芍藥　烏藥　天麻　威靈仙　黄¶
<pb:KR3e0092_WYG_006-5b>¶
茋　當歸　防風　虎骨(酒炙各一兩)¶
¶
　　右用無灰酒一斗浸上藥二十七日𦂳封扎日¶
足取藥焙乾搗為細末毎服二錢用浸藥酒調¶
下酒盡用米湯調下¶
¶
　　按此治風濕搏結於筋脈之間凝滯不散阻遏¶
正氣不得通行故用藥如是也¶
¶
　　(九)解風散　治風成寒熱頭目昏眩肢體疼痛手足麻¶
¶
　　痺上鬲壅滯¶
¶
<pb:KR3e0092_WYG_006-6a>¶
　　人參(兩半)麻黄(二兩)川芎　獨活　細辛　甘草(各一兩)¶
¶
　　右為細末每服五錢水盞半生薑五片薄荷葉¶
少許煎八分不拘時服¶
¶
　　按風成為寒熱乃風入胃中而釀榮衛之偏勝¶
第四方胃風湯正驅胃風使從外解之藥此因¶
風入既久胃氣致虚故以人參為君臣以麻黄¶
川芎佐以獨活細辛使以甘草而和其榮衛乃¶
可收其外解之功也若夫久風成為飡泄則風¶
<pb:KR3e0092_WYG_006-6b>¶
已入於裏又當用人參為君桂枝白术為臣茯¶
苓甘草為佐使而驅其風於内此表裏之權衡¶
内經之㫖要也本方雖用風成寒熱四字漫無¶
著落今并及之¶
¶
　　(十)搜風順氣丸　治風燥便祕因致氣閉不行暫時用¶
之以疎風潤燥順氣殊不可少本方條下過於¶
誇大謂久服百病皆除老者還少豈理也哉然¶
又云孕婦勿服如服藥覺蔵府微痛以羊肚肺¶
<pb:KR3e0092_WYG_006-7a>¶
羮補之則其藥有偏峻不可久服明矣¶
¶
　　車前子(一兩半)白梹榔　火麻子(微炒去壳)牛膝(酒浸)郁李¶
仁(湯炮去皮另研)兔絲子(製)乾山藥(各二兩)枳壳(麩炒)防風¶
獨活(各一兩)大黄(五錢半生半熟)¶
¶
　　右為末煉蜜為丸如梧桐子大毎服二十丸酒¶
茶米飲任下空心臨卧各一服去腸風宿滯并¶
腸風下血¶
¶
　　(十一)桂枝湯　治風從外來入客於絡留而不去此方主¶
<pb:KR3e0092_WYG_006-7b>¶
之¶
¶
　　桂枝　芍藥　甘草　生薑(各三錢)大棗(二枚)¶
¶
　　右用水盞半微火煎八分温服須臾啜熱稀粥¶
以助藥力温覆令一時許遍身漐漐微似有汗¶
者益佳詳見尚論太陽上篇¶
¶
　　按此方為中風一證羣方之祖不但風中入絡¶
即中經中府中蔵藥中皆當加入本方以風從¶
外入者究竟必驅從外出故也後人競用續命¶
<pb:KR3e0092_WYG_006-8a>¶
湯為加減此方置之不録未免得流忘源矣又¶
況源流俱失者哉¶
¶
　　(十二)小續命湯　治中風不省人事漸覺半身不遂口眼¶
歪斜手足戰掉語言蹇濇肢體麻痺精神昏亂¶
頭目眩暈痰火并多筋脈拘急不能屈伸骨節¶
煩疼不得轉側諸風服之皆驗脚氣緩弱久服¶
得瘥久病風人每遇天色隂晦節候變易預宜¶
服之以防喑啞¶
¶
<pb:KR3e0092_WYG_006-8b>¶
　　防風　桂心　黄芩　杏仁(去皮尖炒)芍藥　甘草¶
川芎　麻黄(去節)人參(各一錢四分)防已(二錢)大附子(炮七分)¶
¶
　　右㕮咀作二貼毎貼水盞半薑五片棗一枚煎¶
八分服¶
¶
　　精神恍惚加茯神逺志　骨節煩疼有熱者去¶
附子倍芍藥無熱者倍官桂附子　心煩多驚¶
加犀角　嘔逆腹脹加半夏倍人參　煩躁大¶
便澀去附子倍芍藥加竹&KR0377;　蔵寒下利去防¶
<pb:KR3e0092_WYG_006-9a>¶
已黄芩倍附子加白术　自汗去麻黄杏仁加¶
白术　脚膝弱加牛膝石斛　身痛加秦艽¶
腰痛加桃仁杜仲(薑汁炒)失音加杏仁¶
¶
　　按此方無分經絡不辨虚實寒熱若不細辨加¶
減難以取效今并録易老六經加減法為例用¶
方者師其意焉可矣¶
¶
　　易老六經加減法¶
¶
　　麻黄續命湯治中風無汗惡寒本方中麻黄杏¶
<pb:KR3e0092_WYG_006-9b>¶
仁防風各加一倍¶
¶
　　桂枝續命湯治中風有汗惡風本方中桂枝芍¶
藥杏仁各加一倍二證皆太陽經中風也¶
白虎續命湯治中風有汗身熱不惡寒本方中¶
加知母石膏各一錢四分去附子¶
¶
　　葛根續命湯治中風身熱有汗不惡風本方中¶
加葛根桂枝黄芩各一倍二證皆陽明經中風¶
也¶
¶
<pb:KR3e0092_WYG_006-10a>¶
　　附子續命湯治中風無汗身涼本方中加附子¶
一倍乾薑甘草各一錢此證乃太隂經中風也¶
桂附續命湯治中風有汗無熱本方中加桂枝¶
附子甘草各一倍此少隂經中風也¶
¶
　　羌活連翹續命湯中風六證混淆繫之於少陽¶
厥隂或肢節攣痛或麻木不仁本方中加羌活¶
連翹各一錢半¶
¶
　　(十三)防風通聖散　治諸風潮搐手足瘈瘲小兒急驚風¶
<pb:KR3e0092_WYG_006-10b>¶
大便結邪熱暴甚肌肉蠕動一切風症¶
¶
　　防風　川芎　當歸　芍藥　大黄　芒硝　連¶
翹　薄荷　麻黄　山梔子　石膏　桔梗　黄¶
芩　白术　荆芥　甘草　滑石(各五分)¶
¶
　　右水二盞薑三片煎至八分服涎𠻳加半夏生¶
薑製開結加大黄二錢破傷風加羌活全蝎各¶
五分腰脇痛加芒硝當歸各一錢¶
¶
　　按此方乃表裏通治之輕劑用川芎當歸芍藥¶
<pb:KR3e0092_WYG_006-11a>¶
白术以和血益脾所以汗不傷表下不傷裏可¶
多服也¶
¶
　　(十四)祛風至寳膏　治諸風熱¶
¶
　　防風(二兩半)白术(一兩半)芍藥(二兩半)芒硝(五錢)石膏(一兩)滑¶
石(三兩)當歸(二兩半)黄芩(一兩)甘草(二兩)大黄(五錢)連翹(五錢)川¶
芎(二兩半)麻黄(五錢不去節)天麻(一兩)荆芥(五錢)山梔子(五錢)熟¶
地黄(一兩)黄柏(五錢)桔梗(一兩)薄荷(五錢)羌活(一兩)人參(一兩)全¶
蝎(五錢)細辛(五錢)黄連(五錢)獨活(一兩)¶
¶
<pb:KR3e0092_WYG_006-11b>¶
　　右為細末煉蜜丸彈子大每服一丸細嚼茶酒¶
任下臨卧服¶
¶
　　按此方亦表裏通治即前防風通聖散十七味¶
更加熟地黄益血人參益氣黄柏黄連除熱羌¶
活獨活天麻全蝎細辛去風乃中風門中不可¶
移易之顓方又非前通套泛用之方比也¶
¶
　　(十五)不換金丹　退風散熱治中風口喎¶
¶
　　荆芥穗　僵蠶　天麻　甘草(炙各一兩)羌活　川芎¶
<pb:KR3e0092_WYG_006-12a>¶
白附子　烏頭　蝎梢　藿香葉(各半兩)薄荷葉(三兩)¶
防風(一兩)¶
¶
　　右為末煉蜜丸彈子大每服一丸細嚼茶酒任¶
下塗喎處亦可¶
¶
　　按此方祛風之力頗大至清火散熱殊未必然¶
大勢風而挾寒痰氣窒閉者宜之¶
¶
　　(十六)三化湯　治中風外有六經之形證先以加減續命¶
¶
　　湯主之内有便溺之阻鬲此方主之¶
¶
<pb:KR3e0092_WYG_006-12b>¶
　　厚朴　大黄　枳實　羌活(各等分)¶
¶
　　每服一兩水煎¶
¶
　　按此乃攻裏之峻劑非堅實之體不可輕服盖¶
傷寒證胃熱腸枯不得不用大承氣以開其結¶
然且先之以小承氣調胃承氣恐誤用不當即¶
傷人也在中風證多有虚氣上逆闗隘阻閉之¶
候斷無用大承氣之理古方取藥積腹中不下¶
以漸填其空竅俾内風自熄奈何今人每開竅¶
<pb:KR3e0092_WYG_006-13a>¶
以出其風究竟竅空而風愈熾長此安窮也哉¶
¶
　　(十七)攝生飲調蘇合丸　治一切卒中不論中風中寒中¶
暑中濕中氣及痰厥飲厥之類初作皆可用此¶
先以皂角去皮弦細辛生南星半夏為末吹入¶
鼻中俟其噴嚏即進前藥牙禁者中指㸃南星¶
半夏細辛末并烏梅肉頻搽自開¶
¶
　　天南星(圓白者濕紙裹煨)南木香　蒼术　細辛　甘草¶
(生用)石菖蒲(各一錢)半夏(百沸湯炮少頃一錢半)¶
¶
<pb:KR3e0092_WYG_006-13b>¶
　　右件剉散分二服水一盞半生薑七厚片煎取¶
其半乘熱調蘇合香丸半丸灌下痰盛者加全¶
蝎二枚炙¶
¶
　　按此方治卒中氣閉痰迷不得不用之劑但正¶
氣素虚之人不能當腦麝及細辛摧枯拉朽之¶
勢裁節而用十之二三可也其牛黄清心丸與¶
蘇合丸異治熱阻闗竅可用牛黄丸開之寒阻¶
闗竅可用蘇合丸開之其口開手撒遺尿等死¶
<pb:KR3e0092_WYG_006-14a>¶
症急用人參附子峻補間有得生者若牛黄蘇¶
合之藥入口即斃此無異以千鈞鎮一絲也¶
¶
　　(十八)烏藥順氣散　治風氣攻注四肢骨節疼痛遍身頑¶
麻及療癱瘓語言蹇澀脚氣步履多艱手足不¶
遂先宜多服此藥以疎氣逆然後隨證投以風¶
藥¶
¶
　　麻黄(去節)陳皮(去白)烏藥(去木各二兩)白僵蠶(炒去嘴)川芎¶
白芷　甘草(炙)枳壳(麩炒)桔梗(各一兩)乾薑(炮五錢)¶
¶
<pb:KR3e0092_WYG_006-14b>¶
　　右為末每服三錢水一盞薑三片棗一枚煎憎¶
寒壯熱頭痛身體倦怠加蔥白三寸煎併服出¶
汗或身體不能屈伸温酒調服¶
¶
　　按中風證多挾中氣不但卒中急證為然凡是¶
中風證皆有之嚴用和云人之元氣强壯榮衛¶
和平腠理緻宻外邪焉能為害或因七情飲食¶
勞役致真氣先虚榮衛空疎邪氣乘虚而入故¶
致此疾若内因七情而得者法當調氣不當治¶
<pb:KR3e0092_WYG_006-15a>¶
風外因六淫而得者亦當先調氣後依所感六¶
氣治之此良法也宜八味順氣散嚴氏此説於¶
理甚當其用八味順氣散乃人參白术茯苓甘¶
草陳皮六君子湯中用其五加烏藥青皮白芷¶
共八味為劑較前局方烏藥順氣散不用麻黄¶
枳桔僵蠶等風藥正先治氣後治風之妙㫖後¶
人反惜其説有未備且謂方中不當雜入白芷¶
吹毛責備詎知白芷香而不燥正和榮衛之善¶
<pb:KR3e0092_WYG_006-15b>¶
藥也和劑合兩方取用乾薑人參川芎陳皮桔¶
梗厚朴白芷甘草白术麻黄更加葛根治感風¶
頭痛鼻塞聲重尚為合宜故知論方不可横以¶
已見也¶
¶
　　(十九)勻氣散　治中風中氣半身不遂口眼喎斜先宜服¶
此¶
¶
　　白术(二錢)天麻(五分)沉香　白芷　青皮　甘草(炙各三分)¶
人參(五分)烏藥(一錢半)紫蘇　木𤓰(各三分)¶
¶
<pb:KR3e0092_WYG_006-16a>¶
　　右水二盞薑三片煎八分服風氣腰痛亦宜服¶
之¶
¶
　　按勻氣之説甚長身内之氣有通無壅外風自¶
不能久居而易於解散故知勻氣即調氣之㫖¶
非有兩也¶
¶
　　(二十一)稀涎散　治風涎不下喉中作聲状如牽鋸或中¶
¶
　　濕腫滿¶
¶
　　半夏(大者十四枚)猪牙皂角(一箇炙)¶
¶
<pb:KR3e0092_WYG_006-16b>¶
　　右咀作一服水二盞煎一盞入生薑自然汁少¶
許服不能嚥者徐徐灌之¶
¶
　　按此以半夏治痰涎牙皂治風比而成方盖因¶
其無形之風挾有形之涎膠結不解用此二物¶
俾涎散而風出也其有涎多難散又非小吐不¶
可則用明礬合牙皂等分為末白湯調服吐之或¶
用蘿蔔子合牙皂等分為末煎服半盞吐之其¶
風多涎少人事不昬則用蝦半斤入醬蔥薑等¶
<pb:KR3e0092_WYG_006-17a>¶
料物水煮先喫蝦次喫汁後以鵝翎探引吐之¶
活法在心無施不當也¶
¶
　　(二十一)加味六君子湯　治四肢不舉屬於脾土虚衰者¶
¶
　　須用如顓治其本不可加入風藥¶
¶
　　人參　白术　茯苓　甘草　陳橘皮　半夏(各一¶
錢)加竹&KR0377;(半小盞)麥冬(三錢)¶
¶
　　右用水二盞薑三片棗二枚煎六分温服口渇¶
去半夏加葳蕤石膏虚甚不熱者加附子¶
¶
<pb:KR3e0092_WYG_006-17b>¶
　　按中風門中從不録用此方所謂治未而忘其¶
本也夫風淫末疾四肢不舉乃風淫於内虚者¶
多實者少審其果虚則以六君子加甘寒藥如¶
竹&KR0377;麥冬之屬允為治虚風之儀式也¶
¶
　　(二十二)三化湯　見第十六方¶
¶
　　按經謂土太過則令人四肢不舉此真膏粱之¶
疾非肝腎經虚之比其治瀉令氣弱陽虚土平¶
斯愈而用三化湯及調胃承氣湯然土實之證¶
<pb:KR3e0092_WYG_006-18a>¶
十不見一非審諦無忒未可嘗試也¶
¶
　　(二十三)三聖散　治中風手足拘攣口眼喎斜脚氣行步¶
¶
　　不正¶
¶
　　當歸(酒洗炒)𤣥胡索(微炒為末)肉桂(去粗皮等分)¶
¶
　　右為末每服二錢空心温酒調下¶
¶
　　按此方治血虚風入之顓劑也故取以治口眼¶
喎斜之左急右緩者然血藥中而加地黄白芍¶
秦艽杜仲牛膝風藥中而加天麻防風羌活白¶
<pb:KR3e0092_WYG_006-18b>¶
芷細辛或加獨活以去腎間風加萆薢以除下¶
焦熱又在隨證酌量矣¶
¶
　　勻氣散　見第十九¶
¶
　　取其方以治口眼喎斜之右急左緩者然倍用¶
生熟甘草加苡仁以緩其急加麥冬葳蕤竹&KR0377;¶
以熄其風得效去白芷蘇葉可常服也¶
¶
　　(二十四)轉舌膏　治中風瘈瘲舌蹇不語¶
¶
　　用涼膈散加菖蒲逺志各等分蜜丸彈子大硃¶
<pb:KR3e0092_WYG_006-19a>¶
砂為衣薄荷湯化下臨卧或食後服　涼膈散¶
見第三十八方¶
¶
　　按此乃治心經藴熱之方也¶
¶
　　(三十五)正舌散　治中風舌木强難轉語不正¶
¶
　　蝎梢(去毒二十七箇)茯苓(一兩)¶
¶
　　右為細末每服一錢食前温酒調服又擦牙更¶
效¶
¶
　　按此乃治風涎壅塞之方也¶
¶
<pb:KR3e0092_WYG_006-19b>¶
　　(二十六)資夀解語湯　治中風脾緩舌强不語半身不遂¶
防風　附子(炮)天麻　酸棗仁(各一錢)羚羊角(鎊)官¶
桂(各八分)羌活　甘草(各五分)¶
¶
　　右水二盞煎八分入竹&KR0377;二匙薑汁二滴食逺¶
服¶
¶
　　按此方乃治風入脾蔵舌强不語之證至於少¶
隂脈縈舌本腎虚風入舌不能言喫𦂳之後古¶
今從無一方及之昌每用此方去羌防加熟地¶
<pb:KR3e0092_WYG_006-20a>¶
何首烏枸杞子甘菊花胡麻仁天門冬治之獲¶
効今特識於此方之下聴臨病之工酌用焉(後檢¶
宣明方有地黄飲子治腎虚氣厥厥至舌下先得我心補録於四十)¶
¶
　　胃風湯　見第四方　治虚風證能食手足麻木牙¶
¶
　　闗急搐目内蠕瞤胃風面腫¶
¶
　　按虚風入胃反能食者乃風入而助其胃之火¶
熱故比平常食加進也此去癉成為消中不逺¶
此方但治其風不治其火熱殊不合内經之㫖¶
<pb:KR3e0092_WYG_006-20b>¶
必於竹&KR0377;麥冬花粉葳蕤石膏生地梨汁甘寒¶
藥中加入升麻葛根甘草為劑始克有當况風¶
既入胃内經述其五變曰厥巔曰寒熱曰消中¶
曰飡泄曰癘風隨人之寒熱或上或下變病若¶
此其可畏奈何不習不察徒欲檢方而治病耶¶
有志於醫者自為深造無寄後人籬下可矣¶
¶
　　(二十七)瀉青丸　治中風自汗昬冒發熱不惡寒不能安¶
¶
　　卧此是風熱燥煩之故也¶
¶
<pb:KR3e0092_WYG_006-21a>¶
　　當歸　川芎　梔子　羌活　大黄　防風　龍¶
膽草(各等分)¶
¶
　　右為末蜜丸彈子大每服一丸竹葉湯化下¶
¶
　　按此方以瀉青為名者乃瀉東方甲乙之義也¶
風入厥隂風木之蔵同氣相求其勢必盛所慮¶
者虚而眩運熱而燥煩虚也熱也其可以為壯¶
實而輕瀉之乎審果壯實乃可施此審屬虚熱¶
必以四物湯全方加人參竹&KR0377;秦艽羌活八味¶
<pb:KR3e0092_WYG_006-21b>¶
為劑始合法度也¶
¶
　　(二十八)愈風湯　初覺風動服此不致倒仆此乃治未病¶
之聖藥也又治中風證内邪已除外邪已盡當¶
服此藥以行導諸經久服大風悉去縱有微邪¶
只從此藥加減治之然治病之法不可失於通¶
塞或一氣之微汗或一旬之通利如此乃常服¶
之藥也久則清濁自分榮衛自和矣¶
¶
　　羌活　甘草　防風　當歸　蔓荆子　川芎¶
<pb:KR3e0092_WYG_006-22a>¶
細辛　黄茋　枳壳　人參　麻黄　白芷　甘¶
菊　薄荷　枸杞子　知母　地骨皮　獨活¶
秦艽　黄芩　芍藥　蒼术　生地黄(各四兩)肉桂¶
(一兩)¶
¶
　　右咀每服一兩水二盞生薑三片空心煎服臨¶
卧煎滓服空心一服吞下二丹丸謂之重劑臨¶
卧一服吞下四白丹丸謂之輕劑　假令一氣¶
之微汗用愈風湯三兩加麻黄一兩作四服加¶
<pb:KR3e0092_WYG_006-22b>¶
薑空心服以粥投之得微汗則住如一旬之通¶
利用愈風湯三兩加大黄一兩亦作四劑如前¶
臨卧服得利為度此藥嘗服之不可失四時之¶
輔¶
¶
　　春将至大寒後本方加半夏人參柴胡謂迎而¶
奪少陽之氣也¶
¶
　　夏将至糓雨後本方加石膏黄芩知母謂迎而¶
奪陽明之氣也¶
¶
<pb:KR3e0092_WYG_006-23a>¶
　　季夏之月本方加防已白术茯苓謂勝脾之濕¶
也¶
¶
　　秋將至大暑後本方加厚朴藿香肉桂謂迎而¶
奪太隂之氣也¶
¶
　　冬將至霜降後本方加附子官桂當歸謂勝少¶
隂之氣也此藥四時加減臨病酌宜誠治風證¶
之聖藥也¶
¶
　　按此一方相傳謂是愈風之聖藥後人見其種¶
<pb:KR3e0092_WYG_006-23b>¶
種敷陳次第有法駭以為竒而深信不疑及用¶
之治病百無一愈盖似是而非昌不得不為辨¶
之其云初覺風動服此不致倒仆此乃治未病¶
之聖藥也夫覺風勢初動不服端本澄原之藥¶
以固䕶其榮衛反服風藥而招風取中以漢武¶
之虚耗稱為成周之上理其誰欺乎又云内邪¶
已除外邪已盡當服此以行導諸經久服大風¶
悉去夫既内邪除外邪盡廣服補益以養其正¶
<pb:KR3e0092_WYG_006-24a>¶
可也豈有久服此藥之理耶豈舍内邪外邪别¶
有大風當去耶何其自呈缺漏耶至於一旬通¶
利以本方一劑加大黄二錢或可若夫一氣微¶
汗計本藥分七十二劑每劑已用麻黄四分零¶
而此四劑中各加二錢五分如此重劑豈微汗¶
之劑耶方中發汗之藥已複用至十二味矣必¶
更重加麻黄始為微汗者何耶仲景用桂枝湯¶
解表恐其力輕故啜熱稀粥以繼之用麻黄湯¶
<pb:KR3e0092_WYG_006-24b>¶
恐其力重多致亡陽多方囘䕶豈有反投熱粥¶
之理後人無識奉此為第一靈寳寜知其驕矜¶
自用欺已欺人也哉¶
¶
　　(二十九)四白丹　清肺氣養魄中風多昬冒縁氣不清利¶
也¶
¶
　　白术　白茯苓　人參　宿砂　香附　甘草¶
防風　川芎(各五錢)白芷(一兩)白檀香(一錢半)知母(二錢)羌¶
活　薄荷　獨活(各二錢半)細辛(二錢)麝香　牛黄　龍¶
<pb:KR3e0092_WYG_006-25a>¶
腦(各五分俱另研)藿香(錢半)甜竹葉¶
¶
　　右為細末煉蜜為丸每兩作十丸臨睡嚼一丸¶
煎愈風湯送下上清肺氣下强骨髓¶
¶
　　按此方頗能清肺養魄方中牛黄可用而腦麝¶
在所不取以其耗散真氣治虚風大非所宜然¶
本方以四君子湯作主用之不為大害今更定¶
牛黄仍用五分龍腦麝香各用二分取其所長¶
節其所短庶幾可也其他犯腦麝諸方一概不¶
<pb:KR3e0092_WYG_006-25b>¶
録如牛黄清心丸四君子藥中甘草加至四倍¶
其意亦善彷此為例腦麝裁酌用十之二足可¶
備清心寧神之用其粤中蠟丸腦麝原少且經¶
久蓄品味和合用時仍濃煎甘草湯調服為善¶
方不贅¶
¶
　　(三十)大秦艽湯　治中風外無六經之形證内無便溺之¶
阻隔知血弱不能養筋故手足不能運動舌强¶
不能言語宜養血而筋自柔¶
¶
<pb:KR3e0092_WYG_006-26a>¶
　　秦艽　石膏(各一錢)甘草　川芎　當歸　芍藥¶
羌活　獨活　防風　黄芩　白芷　生地黄¶
熟地黄　白术　茯苓(各七分)細辛(五分)　春夏加知¶
母一錢¶
¶
　　右水二盞煎如遇天隂加薑七片心下痞加枳¶
實五分¶
¶
　　按此方既云養血而筋自柔何得多用風燥之¶
藥既欲静以養血何得用風以動之是其方與¶
<pb:KR3e0092_WYG_006-26b>¶
言悖矣偶論三化湯愈風湯及大秦艽湯三方¶
為似是而非及查三方皆出機要方中云是通¶
真子所撰不知其姓名然則無名下士爚亂後¶
人見聞非所謂一盲引衆盲耶業醫者當深入¶
理要自具隻眼可矣¶
¶
　　(三十一)養血當歸地黄湯¶
¶
　　當歸　地黄　川芎　芍藥　藁本　防風　白¶
芷(各一錢)細辛(五分)¶
¶
<pb:KR3e0092_WYG_006-27a>¶
　　右水二盞煎一盞通口食前温服¶
¶
　　按此出拔萃方中用血藥風藥各四味半潤半¶
燥亦不善於立方者矣即謂治本不可忘標四¶
物湯中加風藥一味足矣因以此藥遍索諸方¶
適良方中有六合湯一方治風虚眩運先得我¶
心用四物各一兩秦艽羌活各半兩雖用風藥¶
二味其分兩則仍一味也舉此為例方不重贅¶
¶
　　(三十二)天麻丸　治風因熱而生熱盛則動宜以静勝其¶
<pb:KR3e0092_WYG_006-27b>¶
燥是養血也此藥行榮衛壯筋骨¶
¶
　　天麻　牛膝(二味用酒同浸三日焙乾用)萆薢　𤣥參(各四兩)杜¶
仲(炒去絲七兩)附子(炮一兩)羌活(四兩)當歸(十兩)生地黄(一觔)一¶
方有獨活四兩去腎間風¶
¶
　　右為細末煉蜜丸梧桐子大每服五七十丸空¶
心温酒或白湯下良久進食服藥半月後覺塞¶
壅以七宣丸疎之¶
¶
　　按此方大意主治腎熱生風其以天麻入牛膝¶
<pb:KR3e0092_WYG_006-28a>¶
同製取其下達倍用當歸地黄生其隂血萆薢¶
𤣥參清下焦之濕熱附子補下焦之真陽盖惟¶
腎中陽虚故風得以久據其地也用羌活之獨¶
本者即真獨活不必更加也吁嗟多慾之人兩¶
腎空虚有如烏風洞慘慘黯黯漫無止息環視¶
風門諸藥有一能勝其病者乎此方雜在羣方¶
内未易測識特表而出之¶
¶
　　(三十三)滌痰湯　治中風痰迷心竅舌强口不能言¶
<pb:KR3e0092_WYG_006-28b>¶
南星(薑煮)半夏(炮七次合二錢)枳實(一錢)白茯苓(一錢半)橘紅(一錢)¶
石菖蒲(八分)人參　竹茹(各七分)甘草(五分)¶
¶
　　右水二盞生薑五片煎八分食前服¶
¶
　　按此證最急此藥最緩未免有兩不相當之弊¶
審其属熱此方調下牛黄清心丸審其属虚此¶
方調下二丹丸庶足以開痰通竅也¶
¶
　　(三十四)青州白丸子　治男子婦人手足癱瘓風痰壅盛¶
嘔吐涎沫及小兒驚風并治¶
¶
<pb:KR3e0092_WYG_006-29a>¶
　　白附子(二兩生用)半夏(七兩水浸去衣生用)南星(二兩生)川烏(去皮臍五¶
錢生)¶
¶
　　右羅為末生絹袋盛於井花水内擺出粉未出¶
者以手揉令出查再擂再擺以盡為度用磁盆¶
日中曝夜露每日一換新水攪而後澄春五夏¶
三秋七冬十日去水曬乾如玉片以糯米粉作¶
稀糊丸如菉豆大每服二十丸生薑湯下無時¶
如癱瘓酒下小兒驚風薄荷湯下三五丸¶
¶
<pb:KR3e0092_WYG_006-29b>¶
　　按此方治風痰之上藥也然藥味雖經製煉温¶
性猶存熱痰迷竅非所宜施¶
¶
　　(三十五)竹&KR0377;湯　治四肢不收心神恍惚不知人事口不¶
能言¶
¶
　　竹&KR0377;(二升)生葛汁(二升)生薑汁(二合)¶
¶
　　右三汁和勻分温三服¶
¶
　　按人身之積痰積熱常招致外風結為一家令¶
人心神恍惚如邪所憑實非邪也消風清熱開¶
<pb:KR3e0092_WYG_006-30a>¶
痰其神自安此方可頻服也¶
¶
　　(三十六)　貝母𤓰蔞散　治肥人中風口眼喎斜手足麻木¶
左右俱作痰治¶
¶
　　貝母　𤓰蔞　南星(炮)荆芥　防風　羌活　黄¶
蘗　黄芩　黄連　白术　陳皮　半夏(湯炮七次)薄¶
荷　甘草(炙)威靈仙　天花粉(各等分)¶
¶
　　右每服水二盞薑三片煎八分至夜服¶
¶
　　按中風證多挾熱痰而肥人復素有熱痰不論¶
<pb:KR3e0092_WYG_006-30b>¶
左右俱作痰治誠為當矣但肥人多虚風瘦人¶
多實火虚風宜用甘寒一派如竹&KR0377;人參麥冬¶
生地生葛汁生梨汁鮮淡竹葉汁石膏𤓰蔞葳¶
蕤胡麻仁等藥此方三黄並用治瘦人實火或¶
可治肥人虚風甚不宜也至泛論治熱痰之藥¶
諸方中又惟此足擅其長存之以備實火生風¶
生痰之選¶
¶
　　(三十七)千金地黄湯　治熱風心煩及脾胃熱壅食不下¶
<pb:KR3e0092_WYG_006-31a>¶
生地黄汁　枸杞子汁(各五升)真酥　生薑汁(各一升)¶
荆&KR0377;　竹&KR0377;(各五升)人參(八兩)白茯苓(六兩)天門冬(八兩)大¶
黄　梔子(各四兩)¶
¶
　　右十一味以後五味為細末先煎地黄等汁内¶
末藥調服方寸匙再漸加服以利為度¶
¶
　　按此方補虚清熱潤燥滌痰除風開通瘀塞美¶
善具備誠足貴也因養血豁痰難於兩用姑舉¶
此方為例以聴臨症酌量又四肢不舉脾土属¶
<pb:KR3e0092_WYG_006-31b>¶
虚属實分途異治苟其虚實不甚相懸此方更¶
在所必用法無窮盡人存政舉未易言耳¶
¶
　　(三十八)涼膈散　治心火上盛膈熱有餘目赤頭眩口瘡¶
唇裂吐衂涎𠻳稠粘二便淋閉胃熱發斑小兒¶
驚急潮搐瘡疹黒陷大人諸風瘈瘲手足掣搦¶
筋攣疼痛¶
¶
　　連翹　梔子仁　薄荷　大黄　芒硝　甘草¶
黄芩¶
¶
<pb:KR3e0092_WYG_006-32a>¶
　　右水二盞棗一枚蔥一根煎八分食逺服¶
¶
　　(三十九)清心散即涼膈散加黄連¶
¶
　　右水盞半加竹葉十片煎八分去渣入蜜少許¶
温服頭痛加川芎防風石膏¶
¶
　　按中風證大勢風木合君相二火主病多顯膈¶
熱之證古方用涼膈散最多不但二方已也如¶
轉舌膏用涼膈散加菖蒲逺志如活命金丹用¶
涼膈散加青黛藍根盖風火之勢上炎胸膈正¶
<pb:KR3e0092_WYG_006-32b>¶
燎原之地所以清心寧神轉舌活命涼膈之功¶
居多不可以宣通腸胃之法輕訾之也¶
¶
　　(四十)地黄飲子宣明方　治舌瘖不能言足癈不能用腎¶
虚弱其氣厥不至舌下¶
¶
　　熟地黄　巴㦸(去心)山茱萸　肉蓯蓉(酒浸焙)石斛¶
附子(炮)五味子　白茯苓　菖蒲　逺志(去骨)官桂¶
麥冬(各等分)¶
¶
　　右為末每服三錢生薑五片棗一枚薄荷七葉¶
<pb:KR3e0092_WYG_006-33a>¶
水一盞半煎八分服無時¶
¶
　　按腎氣厥不至舌下乃蔵真之氣不上榮於舌¶
本耳至其濁隂之氣必横格於喉舌之間吞咯¶
維艱昬迷特甚又非如不言之證可以緩調方¶
中所用附桂巴蓯原為驅逐濁隂而設用方者¶
不可執已見而輕去之也¶
¶
　　(四十一)三因白散子　治肝腎中風涎潮壅塞不語嘔吐¶
痰沫頭目眩暈兼治隂症傷寒六脈沉伏及霍¶
<pb:KR3e0092_WYG_006-33b>¶
亂吐瀉小便淋滴不通¶
¶
　　大附子(去皮臍生)滑石(桂府者各五錢)製半夏(七錢半)¶
¶
　　右為末每服二錢水二盞薑七片蜜半匙煎七¶
分空心冷服¶
¶
　　按此方甚超但不明言其所以然且引兼治隂¶
症傷寒霍亂吐瀉等證為言轉覺泛而不精矣¶
盖此即上條昌所論濁隂上逆之證縁肝腎之¶
氣厥逆而上是以涎潮壅塞舌瘖不語痰沫吐¶
<pb:KR3e0092_WYG_006-34a>¶
咯難出頭目重眩故非附子不能驅其濁隂然¶
濁隂走下竅者也濁隂既上逆其下竅必不通¶
故用滑石之重引濁隂仍順走前隂之竅亦因¶
附子雄入之勢而利導之也更慮濁隂遇胸中¶
之濕痰兩相留戀再加半夏以開其痰庶涎沫¶
與濁隂俱下方中具有如此之妙義而不明言¶
以教後人殊可惜也¶
¶
　　(四十二)二丹丸　治風邪健忘養神定志和血内安心神¶
<pb:KR3e0092_WYG_006-34b>¶
外華腠理得睡¶
¶
　　丹參　熟地黄　天門冬(去心各兩半)硃砂　人參¶
菖蒲　逺志(各五錢)茯神　麥門冬　甘草(各一兩)¶
¶
　　右為細末煉蜜為丸桐子大每服五十丸至一¶
百丸空心食前服¶
¶
　　按中風證心神一虚百骸無主風邪擾亂莫繇¶
驅之使出此方安神益虚養血清熱息風服之¶
安睡功見一斑矣相𫝊用愈風湯吞下殊失用¶
<pb:KR3e0092_WYG_006-35a>¶
方之意¶
¶
　　(四十三)豨薟丸　治肝腎風氣四肢麻痺骨痛膝弱風濕¶
諸瘡¶
¶
　　右以豨薟草五月五日六月六日採葉九蒸九¶
曝凡蒸用酒蜜洒晒乾為末蜜丸桐子大空心¶
酒下百丸¶
¶
　　按豨者猪也其畜属亥乃風木所生之始故取¶
用其葉以治風凡腎藏生風之證服此其效最¶
<pb:KR3e0092_WYG_006-35b>¶
著江寧節度使成訥知益州張詠兩以方藥進¶
獻至尊訥以弟訮中風伏枕五年一道人𫝊此¶
方服之愈詠以掘地得碑製服千服髭鬚烏黑¶
筋力輕健見都押衙羅守一中風墜馬失音不¶
語與藥十服其病立瘥又和尚智嚴年七十或¶
患偏風口眼喎斜時時吐涎與十服亦便得痊¶
古今用此獲效者最多然莫知其所以然也其¶
妙處全在氣味之薟劣與腎中之腥臊同氣相¶
<pb:KR3e0092_WYG_006-36a>¶
求故能入腎而助其驅逐隂風之力也因治腎¶
風之方百不得一特録此丸合前天麻丸兩發¶
其義也¶
¶
　　(四十四)黑錫丹　治真元虚憊陽氣不固隂氣逆沖三焦¶
不和冷氣刺痛飲食無味腰背沉重膀胱久冷¶
夜多小便女人血海久冷赤白帶下及隂證隂¶
毒四肢厥冷不省人事急用棗湯吞一百粒即¶
便囘陽此藥大能升降隂陽補虚益元墜痰除¶
<pb:KR3e0092_WYG_006-36b>¶
濕破癖¶
¶
　　沉香　葫蘆巴(酒浸炒)附子(炮)陽起石(研細水飛各一兩)肉¶
桂(半兩)破故紙　舶茴香　肉豆蔲(麫裹煨)木香　金¶
鈴子(蒸去皮核各一兩)硫黄　黑錫(去滓秤各二兩)¶
¶
　　右用黑盞或鐵銚内如常法結黑錫硫黄砂子¶
地上出火毒研令極細餘藥並細末和勻自朝¶
至暮以研至黑光色為度酒糊丸如梧子大隂¶
乾入布袋内擦令光瑩每四十丸空心鹽薑湯¶
<pb:KR3e0092_WYG_006-37a>¶
或棗湯下女人艾葉棗湯下急症用百丸¶
¶
　　按此方用黑錫水之精硫黄火之精二味結成¶
靈砂為君諸香燥純陽之藥為臣用金鈴子苦¶
寒一味為反佐用沉香引入至隂之分為使凡¶
遇隂火逆沖真陽暴脱氣喘痰鳴之急症舍此¶
藥再無他法可施昌每用小囊佩帶隨身恐遇¶
急症不及取藥且欲以吾身元氣温養其藥藉¶
手效靈厥功厯厯可紀即如小兒佈痘與此藥¶
<pb:KR3e0092_WYG_006-37b>¶
迥無相涉然每有攻之太過如用蜈蚣穿山甲¶
桑蠶之類其痘雖勃然而起然頭面遍身腫如¶
𤓰匏瘡形濕爛難乾乃至真陽上越氣喘痰鳴¶
兒醫撒手駭去昌投此丸領其陽氣下入隂中¶
旋以大劑地黄湯峻補其隂以留戀夫真陽肌¶
膚之熱反清腫反消濕爛反乾而成厚靨如此¶
而全活者不知凡幾因附本方項下以廣用方¶
者之識¶
¶
<pb:KR3e0092_WYG_006-38a>¶
　　(四十五)三建二香湯　治男婦中風六脈俱虚舌强不語痰¶
涎壅盛精神如癡手足偏廢此等不可攻風只¶
可補虚¶
¶
　　天雄　附子　烏頭(各二錢俱去皮臍生用)沉香　木香(各一¶
錢俱水磨汁)¶
¶
　　右作二服每服水盞半薑十片煎七分食前服¶
按此方天雄附子烏頭同時並用其生者不加¶
炮製惟恐縛孟賁之手莫能展其全力耳必因¶
<pb:KR3e0092_WYG_006-38b>¶
其人隂邪暴甚埋沒微陽故用此純陽無隂一¶
門三將領以二香直透重圍驅逐極盛之隂拯¶
救將絶之陽此等大闗雖有其方能用者罕方¶
下妄云治中風六脈俱虚又云不可攻風只可¶
補虚全是夢中説夢誤人最大當知此證其脈¶
必微而欲絶不可以虚之一字漫無著落者言¶
脈其方更猛悍毒厲不可以補虚二字和平無¶
偏者言方此方書所為以盲引盲耶¶
¶
<pb:KR3e0092_WYG_006-39a>¶
　　(四十六)星附散　治中風能言口不歪而手足軃曳者¶
南星　半夏(各製)茯苓　殭蠶(炒)川烏(去皮臍)人參¶
黑附子　白附子(各八分)¶
¶
　　右水二盞煎八分食逺熱服得汗愈¶
¶
　　按此方乃治虚風寒痰之主藥也風虚則熾痰¶
寒則壅阻遏脾中陽氣不得周行故手足為之¶
軃曳用此方熱服以助脾中之陽俾虚風寒痰¶
不相互結乃至得汗則風從外出痰從下出分¶
<pb:KR3e0092_WYG_006-39b>¶
解而病愈矣凡用附子藥多取温冷謂熱因寒¶
用也此用烏頭附子人參一派温補絶無發散¶
之藥向非加以熱服亦胡繇而得汗耶敬服敬¶
服¶
¶
　　(四十七)古今録驗續命湯　治中風痱身體不能自收口¶
不能言冒昧不知痛處或拘急不得轉側¶
¶
　　麻黄　桂枝　當歸　人參　石膏　乾薑　甘¶
草(各三兩)芎藭　杏仁(四十枚)¶
¶
<pb:KR3e0092_WYG_006-40a>¶
　　右九味以水一斗煮取四升温服一升當小汗¶
薄覆脊慿几坐汗出則愈不汗更服無所禁勿¶
當風并治但伏不得卧咳逆上氣面目浮腫¶
¶
　　按此合後三方金匱取用之意已發之於本條¶
下今細玩此方細詳其證乃知痱即痺之别名¶
也風入而痺其榮衛即身體不能自收口不能¶
言冒昧不知痛處或拘急不能轉側也然榮衛¶
有虚有實虚者自内傷得之實者自外感得之¶
<pb:KR3e0092_WYG_006-40b>¶
此方則治外感之痺其榮衛者故以得小汗為¶
貴然已變越婢之制而加芎歸養血人參益氣¶
矣其内傷而致榮衛之痺者於補氣血藥中略¶
加散風藥為制更可知矣¶
¶
　　(四十八)千金三黄湯　治中風手足拘急百節疼痛煩熱¶
心亂惡寒經日不欲飲食¶
¶
　　麻黄(五分)獨活(四分)細辛(二分)黄茋(二分)黄芩(三分)¶
¶
　　右五味以水六升煮取二升分温三服一服小¶
<pb:KR3e0092_WYG_006-41a>¶
汗二服大汗心熱加大黄二分腹滿加枳實一¶
枚氣逆加人參三分悸加牡蠣三分渇加括蔞¶
根三分先有寒加附子一枚　分字當作去聲¶
讀¶
¶
　　按此方治風入榮衛肢節之間擾亂既久證顯¶
煩熱惡寒不食邪盛正虚可知其用麻黄為君¶
以麻黄能通陽氣而開痺也故痺非得汗不開¶
然内虚當慮須用參茋以佐之而虚復有寒熱¶
<pb:KR3e0092_WYG_006-41b>¶
之不同虚熱則用黄芩虚寒則加附子此仲景¶
所以深取之也¶
¶
　　(四十九)近效白术附子湯　治風虚頭重眩苦極不知食¶
味暖肌補中益精氣¶
¶
　　白术(二兩)附子(一枚半炮去皮臍)甘草(一兩炙)¶
¶
　　右三味剉每五錢匕薑五片棗一枚水盞半煎¶
七分去滓服¶
¶
　　按此方治腎氣空虚之人外風入腎恰似烏洞¶
<pb:KR3e0092_WYG_006-42a>¶
之中隂風慘慘晝夜不息風挾腎中濁隂之氣¶
厥逆上攻其頭間重眩之苦至極難耐兼以胃¶
氣亦虚不知食味故方中全不用風門藥但用¶
附子暖其水蔵白术甘草暖其土蔵水土一暖¶
則濁隂之氣盡趨於下而頭苦重眩及不知食¶
味之證除矣試觀冬月井中水暖土中氣暖其¶
隂濁之氣且不能出於地豈更能加於天乎製¶
方之義可謂精矣此所以用之而獲近效耶¶
¶
<pb:KR3e0092_WYG_006-42b>¶
　　(五十)史國公浸酒方　治諸風五痺左癱右瘓口眼喎斜¶
四肢疼痛七十二般風二十四般氣其效不可¶
盡述¶
¶
　　當歸　虎脛骨(酥油炙)川羌活　川萆薢　防風(各二¶
兩)秦艽(四兩)鼈甲(一兩醋炙)川牛膝(酒浸)松節　晚蠶砂(炒各¶
二兩)枸杞子(五兩)乾茄根(八兩飯上蒸熟)蒼耳子(四兩炒槌碎)¶
¶
　　右十三味用無灰酒一大罈將絹袋盛藥懸於¶
酒内宻封固候十四日後開罈取酒取時不可¶
<pb:KR3e0092_WYG_006-43a>¶
面對罈口恐藥氣沖人面目每飲一盞勿令藥¶
力斷絶飲盡病痊將藥渣晒為末米糊丸梧桐¶
子大每服八十丸空心温酒下忌食動風辛熱¶
物此藥可以常服¶
¶
　　按治風治痺藥酒方亦不可少此方平中之竒¶
功效頗著後有増入白花蛇一條者此又以腸¶
胃漫試其毒吾所不取¶
¶
　　痺證諸方¶
¶
<pb:KR3e0092_WYG_006-43b>¶
　　(五十一)三痺湯　治血氣凝滯手足拘攣風寒濕三痺¶
人參　黄茋　當歸　川芎　白芍藥　生地黄¶
¶
　　杜仲(薑汁炒)川續斷　防風　桂心　細辛　白¶
茯苓　秦艽　川牛膝　川獨活　甘草(各等分)¶
¶
　　右水三盞生薑三片棗一枚煎五分不拘時服¶
按此用參茋四物一派補藥内加防風秦艽以¶
勝風濕桂心以勝寒細辛獨活以通腎氣凡治¶
三氣襲虚而成痺患者宜准諸此¶
¶
<pb:KR3e0092_WYG_006-44a>¶
　　(五十二)痺在上用桂枝五物湯¶
¶
　　黄茋(三兩)桂枝(三兩)芍藥(三兩)生薑(六兩)大棗(十二枚)¶
¶
　　右五味以水六升煮取二升温服七合日三服¶
一方有人參¶
¶
　　按此乃金匱治血痺之方也血痺而用桂枝湯¶
加黄茋以其風邪獨勝風性上行故其痺在上¶
也其脈微濇寸口闗上小𦂳𦂳處乃邪著之驗¶
也然又曰寸口闗上微尺中小𦂳外症身體不¶
<pb:KR3e0092_WYG_006-44b>¶
仁如風痺狀此方主之又可見風性善行隨其¶
或上或下一皆主以此方矣¶
¶
　　(五十三)痺在臂用十味剉散　原治中風血弱臂痛連及¶
筋骨舉動難支¶
¶
　　附子(炮)黄茋　當歸　白芍藥(各一錢)川芎　防風¶
白术(各七分)茯苓　肉桂(各五分)熟地黄(潤洗焙乾二錢)¶
¶
　　右水二盞薑三片棗二枚食後臨卧服¶
¶
　　按臂痛乃筋脈不舒體盛者可去其筋脈中之¶
<pb:KR3e0092_WYG_006-45a>¶
風然既已血痺所受風燥之累不淺故取此方¶
養血之中加附子之力通其陽氣而用防風反¶
佐黄茋出其分肉腠理之風也¶
¶
　　(五十四)痺在手足風淫末疾則用烏頭粥　原治風寒濕¶
麻木不仁¶
¶
　　烏頭(生研為末)¶
¶
　　每用香熟白晚米二合入藥末四錢同米以砂¶
礶煮作稀粥不可太稠下生薑汁一匙白蜜三¶
<pb:KR3e0092_WYG_006-45b>¶
匙攪勻空心温啜之為佳如中濕多更加薏苡¶
仁末三錢服此粥大治手足不隨及腫痛不能¶
舉者服此預防之¶
¶
　　按四肢為諸陽之本本根之地陽氣先已不用¶
况周身經絡之末乎故用烏頭合糓味先從榮¶
衛所生之地注力俾四末之陽以漸而充也用¶
方者知之¶
¶
　　(五十五)痺在手足濕流闗節則用薏苡湯　原治手足流¶
<pb:KR3e0092_WYG_006-46a>¶
注疼痛麻木不仁難以屈伸¶
¶
　　薏苡仁　當歸　芍藥　桂心　麻黄(各一錢)甘草¶
(五分)蒼术(米泔浸炒二錢)¶
¶
　　右水二鍾薑五片煎八分食前服有汗去麻黄¶
有熱去桂心¶
¶
　　按此方以薏苡仁為君舒筋除濕其力和緩當¶
三倍加之至於麻黄雖能通其陽氣然在濕勝¶
方中即無汗不可多用減大半可也¶
¶
<pb:KR3e0092_WYG_006-46b>¶
　　(五十六)痺在身半以下用通痺散　原治腰以下至足風¶
寒濕三氣合而成痺兩足至臍冷如氷不能自¶
舉或因酒熱立冷水中久成此疾¶
¶
　　天麻　獨活　當歸　川芎　白术　藁本(等分)¶
¶
　　右為細末每服二錢熱酒調下¶
¶
　　按此方因風寒濕三氣混合入于隂股其邪已¶
過于榮衛故變桂枝五物之制而用此散緩緩¶
分出其邪也¶
¶
<pb:KR3e0092_WYG_006-47a>¶
　　(五十七)痺在遍身走痛無定用控涎丹　原治人忽患胸¶
背手脚腰胯痛不可忍牽連筋骨坐卧不寧走¶
痛無定乃痰涎伏在胸鬲上下變為此疾或令¶
人頭重不可舉或神意昬倦多睡或飲食無味¶
痰唾稠粘口角流涎卧則喉中有聲手脚腫痺¶
氣脈不通疑似癱瘓但服此藥數服其病如失¶
¶
　　甘遂　大㦸　白芥子¶
¶
　　右等分為末麯丸桐子大食後臨卧薑湯下五¶
<pb:KR3e0092_WYG_006-47b>¶
七丸或十丸量人服¶
¶
　　按風寒濕三痺之邪每藉人胸中之痰為奥援¶
故治痺方中多兼用治痰之藥昌於中風第四¶
十一方取用三因白散子之用半夏已見大意¶
但彼治濁氣上干此治濁痰四注以濁痰不除¶
則三痺漫無寧宇也凡遇痰積極盛之症此方¶
亦不可少實非謂子和之法足勝治痺之用也¶
學者辨諸¶
¶
<pb:KR3e0092_WYG_006-48a>¶
　　(五十八)又方用¶
¶
　　白茯苓(二兩)半夏(四兩)枳壳(一兩)風化硝(三錢)¶
¶
　　薑汁糊丸梧桐子大每服五十丸薑湯下然治¶
痺以開通陽氣補養隂血為貴著意治痰必轉¶
燥其血不可以為此善于彼而瀆用之矣¶
¶
　　(五十九)痺在脈用人參丸¶
¶
　　人參　麥門冬　茯神　赤石脂　龍齒　石菖¶
蒲　逺志　黄茋(各一兩)熟地黄(二兩)¶
¶
<pb:KR3e0092_WYG_006-48b>¶
　　右為末煉蜜和搗五百杵為丸梧桐子大每服¶
三十丸食逺清米飲送下¶
¶
　　按心主脈内經脈痺不已復傳於心可見五蔵¶
各有所主各有所𫝊也此方安心神補心血先¶
事預防功效更敏加當歸甘草薑棗粳米汁煎¶
服更效¶
¶
　　(六十)痺在胸用括蔞薤白半夏湯　治胸痺不得卧心痛¶
徹背¶
¶
<pb:KR3e0092_WYG_006-49a>¶
　　括蔞實(一枚搗)薤白(三兩)半夏(三兩)白酒(四升)¶
¶
　　右四味同煮取一升五合分三服温酒半升一¶
日服之¶
¶
　　按胸痺之症人所通患仲景於金匱出十方以¶
治之然不明言也盖胸中如太空其陽氣所過¶
如離照當空曠然無外設地氣一上則窒塞有¶
加故知胸痺者陽不主事隂氣在上之候也仲¶
景微則用薤白白酒以通其陽甚則用附子乾¶
<pb:KR3e0092_WYG_006-49b>¶
薑以消其隂以胸痺非同他患補天浴日在醫¶
之手眼耳後世總不知胸痺為何病昌特發明¶
於乙集胸寒痺痛條下文學錢尊王胸中不舒¶
者經年不能自名其狀頗以為慮昌投以薤白¶
湯次日云一年之病一劑而頓除抑何神耶昌¶
不過以仲景之心法為法耳何神之有然較諸¶
家之習用白豆蔲廣木香訶子三稜神麯麥芽¶
等藥坐耗其胸中之陽者亦相懸矣¶
¶
<pb:KR3e0092_WYG_006-50a>¶
　　(六十一)痺在胞用腎&KR0377;湯　原治胞痺小腹急痛小便赤¶
澀¶
¶
　　麥門冬　五加皮　犀角(鎊各一錢)杜仲　桔梗　赤¶
芍藥　木通(各一錢五分)桑螵蛸(一箇)¶
¶
　　右水盞半加入羊腎一隻去脂膜切細竹&KR0377;少¶
許同煎一盞去渣空心頓服日再服　一方有¶
桑皮無螵蛸¶
¶
　　按此方名腎&KR0377;者形容其胞中之氣痺而不化¶
<pb:KR3e0092_WYG_006-50b>¶
外腎之溺滴&KR0377;不出之苦也乃因虚熱壅其膀¶
胱肺氣不能下行所致桑皮桑蛸咸為治肺而¶
設此方大意聊見一斑不可誤認為其人内腎¶
素虚而小便淋滴也¶
¶
　　(六十二)痺在腸用呉茱茰散　原治腸痺寒濕内搏腹痛¶
滿氣急大便飱泄¶
¶
　　吳茱茰(湯炮焙乾)乾薑(炮)甘草(炙)肉豆蔲(煨各五錢)砂仁　神¶
麯　白术(各一兩)厚朴(薑汁炒)陳皮　良薑¶
¶
<pb:KR3e0092_WYG_006-51a>¶
　　右為末每服一錢食前米飲下¶
¶
　　按腸痺之證總闗於脾胃寒邪濕邪先傷其太¶
隂之脾風邪先傷其陽明之胃太隂傷故腹滿¶
陽明傷故飱泄内經謂胃風久蓄為飱泄明非¶
朝夕之故也脾胃有病三痺互結於腸此宜以¶
辛辣開之非如胞痺為膀胱之熱當用清涼之¶
比矣¶
¶
　　(六十三)痺在筋用羚羊角散　原治筋痺肢節束痛¶
<pb:KR3e0092_WYG_006-51b>¶
羚羊角　薄荷　附子　獨活　白芍藥　防風川芎(各等分)¶
¶
　　右水盞半薑三片煎五分服¶
¶
　　按此方治筋痺之義美則美矣未盡善也以七¶
味各用等分漫無君臣佐使之法耳盖筋痺必¶
以舒筋為主宜倍用羚羊角為君筋痺必因血¶
不榮養宜以白芍川芎更加當歸為臣然恐羚¶
角性寒但能舒筋不能開痺必少用附子之辛¶
<pb:KR3e0092_WYG_006-52a>¶
熱為反佐更少用薄荷獨活防風入風寒濕隊¶
中而為之使可也用方者必須識此¶
¶
　　(六十四)痺在皮用羌活湯　原治皮痺皮中狀如蟲走腹¶
脇脹滿大腸不利語不出聲¶
¶
　　羌活　細辛　附子(泡去皮臍)沙參　羚羊角(鎊)白术¶
五加皮　生地黄　官桂　枳壳(麩炒)麻黄(去節)白¶
¶
　　蒺藜　杏仁　丹參　萆薢　五味子　石菖蒲¶
木通　梹榔　郁李仁(泡去皮)赤茯苓(各等分)¶
¶
<pb:KR3e0092_WYG_006-52b>¶
　　右水盞半薑五片煎七分不拘時温服¶
¶
　　按皮痺不已傳入於肺則製方當以清肺氣為¶
主此方雜沓不適於用今取沙參羚羊角麻黄¶
杏仁白蒺藜丹參五味子石菖蒲八味去羌活¶
細辛附子白术五加皮生地黄官桂枳壳萆薢¶
木通梹榔郁李仁赤茯苓九味而加石膏以清¶
肺熱甘草以和肺氣更加乾薑少許為反佐以¶
乾薑得五味子以收肺氣之逆也¶
¶
<pb:KR3e0092_WYG_006-53a>¶
　　(六十五)熱痺用升麻湯　原治熱痺肌肉極熱體上如鼠¶
¶
　　走唇口反縮皮毛變紅黑¶
¶
　　升麻(三錢)茯神　人參　防風　犀角(鎊)羚羊角(鎊)¶
羌活(各一錢)官桂(三分)¶
¶
　　右水二鍾薑三片入竹&KR0377;半酒盞不拘時服¶
按此方乃劉河間所製後人治熱病遵用河間¶
誠足法矣方中以升麻為君除陽明肌肉之熱¶
然熱甚必亂其神識故以人參茯神犀角羚羊¶
<pb:KR3e0092_WYG_006-53b>¶
角為臣而協理之以官桂三分為反佐以羌防¶
為使如秋月寒潭碧清可愛鄙意羌防使藥更¶
少減其半匪故饒舌無非欲為引掖後來之助¶
耳¶
¶
　　(六十六)冷痺用巴㦸天湯　原治冷痺脚膝疼痛行步艱¶
難¶
¶
　　巴㦸天(去心一錢)附子(製)五加皮(各七分)川牛膝(酒炒一錢)石¶
斛　甘草(炙)萆薢　白茯苓　防風　防已(各五分)¶
¶
<pb:KR3e0092_WYG_006-54a>¶
　　右水二盞薑三片煎八分空心服¶
¶
　　按冷痺之證其風寒濕三痺之氣皆挾北方寒¶
水之勢直有温之而不易熱者方中之用巴㦸¶
天為君韙矣其附子加皮牛膝石斛茯苓甘草¶
亦大小臣工之意然不用當歸肉桂温其血分¶
輔君之藥尚有未切萆薢反佐防風防已為使¶
則俱當也¶
¶
　　(六十七)心痺用犀角散　原治心痺神恍惚恐畏悶亂不¶
<pb:KR3e0092_WYG_006-54b>¶
得睡志氣不寧語言錯亂¶
¶
　　犀角　羚羊角　人參　沙參　防風　天麻¶
天竺黄　茯神　升麻　獨活　逺志　麥門冬¶
　甘草(各一錢)龍齒　丹參(各五分)牛黄　麝香　龍¶
腦(各一分)¶
¶
　　右為末和諸藥重研令極細每服錢半不拘時¶
麥門冬湯調下¶
¶
　　按此散每服中腦麝纔得一釐五毫且有人參¶
<pb:KR3e0092_WYG_006-55a>¶
甘草和胃固氣庶幾可用然二物不過藉以通¶
心開竅耳原不必多更減三之一為長也¶
¶
　　(六十八)肝痺用人參散　原治肝痺氣逆胸膈引痛睡卧¶
多驚筋脈攣急此藥鎮邪¶
¶
　　人參　黄茋　杜仲(酒炒)酸棗仁(微炒)茯神　五味子¶
細辛　熟地黄　川芎　秦艽　羌活(各一兩)丹砂¶
(五錢另研)¶
¶
　　右為極細末入丹砂再研勻每服一錢不拘時¶
<pb:KR3e0092_WYG_006-55b>¶
調下日二服¶
¶
　　按厥隂肝臓所主者血也所蔵者魂也血痺不¶
行其魂自亂今不通其血而但治其驚此不得¶
之數也方中用參茋益氣以開血當矣其諸養¶
血寧神鎮驚之藥多汎而不切昌嘗製一方以¶
人參為君黄茋肉桂當歸川芎為臣以代赭石¶
之顓通肝血者佐參茋之不逮少加羌活為使¶
盖氣者血之天也氣壯則血行然必以肉桂當¶
<pb:KR3e0092_WYG_006-56a>¶
歸大温其血預解其凝泣之勢乃以代赭之重¶
墜直入厥隂血分者開通其瘀塞而用羌活引¶
入風痺之所縁厥隂主風風去則寒濕自不存¶
耳録出以質髙明¶
¶
　　(六十九)脾痺用温中法麯丸　原治脾痺發咳嘔涎¶
法麯(炒)麥牙(炒)白茯苓　陳皮(去白)厚朴(製)枳實(麩炒¶
各一兩)人參　附子(製)乾薑(炮)當歸(酒洗焙)甘草(炙)細¶
辛　桔梗(五錢)呉茱茰(湯炮三錢)¶
¶
<pb:KR3e0092_WYG_006-56b>¶
　　右為細末煉蜜丸梧桐子大每服七八十丸食¶
前熱水送下¶
¶
　　按脾為太隂之臓其痺必寒濕多而風少此方¶
温中理氣壯陽驅隂種種有法但既曰發咳嘔¶
涎半夏似不可少¶
¶
　　(七十)肺痺用紫蘇湯　原治肺痺心膈窒塞上氣不下¶
紫蘇子(炒)半夏(製)陳皮(去白各一錢)桂心　人參　白¶
术(各五分)甘草(二分)¶
¶
<pb:KR3e0092_WYG_006-57a>¶
　　右水盞半薑五片棗二枚煎七分不拘時温服¶
按肺為相傅之官治節行焉管領周身之氣無¶
微不入是肺痺即為氣痺明矣蘇子雖能降氣¶
其力甚輕且桂心半夏之燥人參白术之泥俱¶
非肺痺所宜其陳皮雖能下氣然必廣東化州¶
所産口中嚼試其辣氣直入丹田者為貴今肆¶
中藥無道地下氣亦非陳皮所勝矣夫心火之¶
明尅肺金者人之所知而脾土之暗傷肺金者¶
<pb:KR3e0092_WYG_006-57b>¶
多不及察盖飲食入胃必由脾而轉輸於肺倘¶
脾受寒濕必暗隨食氣輸之於肺此濁氣干犯¶
清氣之一端也肝之濁氣以多怒而逆干於肺¶
腎之濁氣以多慾而逆干於肺三隂之邪以漸¶
填塞肺竅其節治不行而痺成矣開肺痺之法¶
昌頗有寸長見寓意等集中茲不贅¶
¶
　　(七十一)腎痺用牛膝酒　原治腎痺虚冷復感寒濕為痺¶
牛膝　秦艽　川芎　白茯苓　防已　官桂¶
<pb:KR3e0092_WYG_006-58a>¶
獨活(各二兩)五加皮(四兩)丹參　薏苡仁　火麻仁(炒)¶
麥冬　石斛　杜仲(炒各一兩)附子(製)地骨皮　乾薑¶
(炮各五錢)¶
¶
　　右㕮咀生絹袋盛之好酒一斗浸春秋五日夏¶
三日冬十日每服半盞空心食前服日二次¶
按腎為北方寒水之臓而先天之真火蔵於其¶
中故謂生氣之原又謂守邪之神今風寒濕之¶
邪入而痺之去生漸逺矣此方防已麥冬丹參¶
<pb:KR3e0092_WYG_006-58b>¶
地皮迂緩不切¶
¶
　　風門雜方七道¶
¶
　　(七十二)和榮湯(論見前)¶
¶
　　白术　川芎(各一錢半)南星　半夏　芍藥　茯苓¶
天麻(各一錢)川歸　生地黄　熟地黄　牛膝　酸¶
棗仁　黄芩　橘紅(各八分)羌活　防風　官桂(各六¶
分)紅花　甘草(炙各四分)黄栢(三分)¶
¶
　　水煎入竹&KR0377;薑汁晨服¶
¶
<pb:KR3e0092_WYG_006-59a>¶
　　(七十三)急風散　治新久諸瘡破傷中風項强背直口噤¶
不語手足抽搐眼目上視喉中拽鋸及取箭頭¶
¶
　　丹砂(一兩)草烏(二兩半生半熟燒存性末醋淬晒乾)烏頭(生二錢五分與生草烏同¶
研末)麝香(一錢另研)¶
¶
　　右為細末和勻每服五分以酒下血止痛定如¶
神出箭頭先進一服次以藥敷箭頭上¶
¶
　　(七十四)獨聖散　治破傷風久未愈手背强直牙闗𦂳急¶
立效¶
¶
<pb:KR3e0092_WYG_006-59b>¶
　　蟬蜕(取頭足浄五錢)¶
¶
　　右為末好酒一盞煎滚服之立甦¶
¶
　　(七十五)祛風丸(易老方)¶
¶
　　黄茋　枳壳　防風　枸杞子　芍藥　甘草¶
地骨皮　生地黄　熟地黄¶
¶
　　各等分蜜丸¶
¶
　　(七十六)四神丹(東坡方)¶
¶
　　羌活　𤣥參　當歸　生地黄¶
¶
<pb:KR3e0092_WYG_006-60a>¶
　　各等分或煎或丸服¶
¶
　　(七十七)犀角湯(千金方)　治熱毒流於四肢厯節疼痛¶
犀角(三兩)羚羊角(一兩)前胡　黄芩　梔子仁　射干¶
大黄　升麻(各四兩)新豆豉(一兩)¶
¶
　　右方㕮咀每服五錢水二盞煎服¶
¶
　　按此方壯火内熱熾盛者宜之腸胃弱者當減¶
去大黄勿用¶
¶
　　(七十八)牛旁子散(本事方)¶
¶
<pb:KR3e0092_WYG_006-60b>¶
　　牛旁子(炒)新豆䜴　羌活(各三兩)生地黄(二兩半)¶
黄茋(一兩半)¶
¶
　　右為細末湯調二錢空心食前日三服¶
¶
　　按此方不但不用烏附併不用麻桂凡治血虚¶
内熱熾盛而欲外解其勢宜倣此推之也¶
¶
¶
¶
　　醫門法律卷六¶
¶
